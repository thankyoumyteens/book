<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>行军篇</title>
</head>

<body>
    <div>
        <h3>行军篇</h3>
        <p class="comment">曹操曰：择便利而行也。</p>
        <p class="comment">王皙曰：行军当据地，便察敌情也。</p>
        <p class="comment">张预曰：知九地之变，然后可以择利而行军，故次九变。</p>
        <p>孙子曰：凡处军、相敌：</p>
        <p class="comment">王皙曰：处军凡有四，相敌凡三十有一。</p>
        <p class="comment">张预曰：自绝山依谷，至伏好之所处，则处军之事也。自敌近而静，至必谨察之，则相敌之事也。相，犹察也，料也。</p>
        <p>绝山依谷；</p>
        <p class="comment">曹操曰：近水草利便也。</p>
        <p class="comment">李筌曰：军，我；敌，彼也。相其依止，则胜败之数，彼我之势可知也。绝山，守险也；谷近水草。夫列营垒，必先分卒守隘，纵畜牧，收樵采而后宁，</p>
        <p class="comment">杜牧曰：绝，过也；依，近也。言行军经过山险，须近谷而有水草之利也。吴子曰：“无当天灶大谷之口。”言不可当谷，但近谷而处可也。</p>
        <p class="comment">贾林曰：两军相当敌，宜择利而动。绝山，跨山；依谷，傍谷也。跨山无后患，依谷有水草也。</p>
        <p class="comment">梅尧臣曰：前为山所隔，则依谷以为固。</p>
        <p class="comment">王皙曰：绝，度也；依，谓附近耳。曹公曰：近水草利便也。</p>
        <p class="comment">张预曰：绝，犹越也。凡行军越过山险，必依附溪谷而居，一则利水草，一则负险固。后汉武都羌为寇，马援讨之。羌在山上，援据便地，夺其水草。不与战。羌穷困悉降。羌不知依谷之利也。</p>
        <p>视生处高；</p>
        <p class="comment">曹操曰：生者，阳也。</p>
        <p class="comment">李筌曰：向阳同生，在山曰高。生高之地可居也。</p>
        <p class="comment">杜牧曰：言须处高而面南也。</p>
        <p class="comment">陈皞曰：若地有东西，其法何如？答曰：然则面东也。</p>
        <p class="comment">贾林曰：居阳曰生，视生为无蔽冒；物色处军当在高。</p>
        <p class="comment">杜佑曰：高，阳也。视谓目前生地。处军当在高。</p>
        <p class="comment">梅尧臣曰：若在陵之上，必向阳而居；处高，乘便也。</p>
        <p class="comment">张预曰：视生，谓面阳也；处军当在高阜。</p>
        <p>战隆无登；</p>
        <p class="comment">曹操曰：无迎高也。</p>
        <p class="comment">李筌曰：敌自高而下，我无登而取之。</p>
        <p class="comment">杜牧曰：隆，高也。言敌人在高，我不可自下往高，迎敌人而接战也。一作战降无登。降，下也。</p>
        <p>贾林同：战宜乘下，不可迎高也。</p>
        <p class="comment">杜佑曰：无迎高也。谓山下也。战于山下，敌引之上山，无登逐也。</p>
        <p class="comment">梅尧臣曰：敌处地之高，不可登而战。</p>
        <p class="comment">张预曰：敌处隆高之地，不可登迎与战。一本作战降无登迎。谓敌下山来战，引我上山，则不可登迎。</p>
        <p>此处山之军也。</p>
        <p class="comment">梅尧臣曰：处山当知此三者。</p>
        <p class="comment">张预曰：凡高而崇者，皆谓之山。处山拒敌，以上三事为法。</p>
        <p>绝水必远水；</p>
        <p class="comment">操李筌曰：引敌使渡。</p>
        <p class="comment">杜牧曰：魏将郭淮在汉中，蜀主刘备欲渡汉水来攻，诸将议众寡不敌，欲依水为阵以拒之。淮曰：“此示弱而不足挫敌，不如远水为阵，引而致之；半济而后击，备可破也。”既列阵，备疑，不敢渡。</p>
        <p class="comment">梅尧臣曰：前为水所隔，则远水以引敌。</p>
        <p class="comment">王皙曰：我绝水也。曹说是也。</p>
        <p class="comment">张预曰：凡行军过水，欲舍止者，必去水稍远，一则引敌使渡，一则进退无碍。郭淮远水为阵，刘备悟之而不渡是也。</p>
        <p>客绝水而来，勿迎之于水内，令半济而击之，利；</p>
        <p class="comment">李筌曰：韩信杀龙且于潍水，夫概败楚子于清发是也，</p>
        <p class="comment">杜牧曰：楚汉相持，项羽自击彭越，令其大司马曹咎守成皋。汉军挑战，咎涉汜水战。汉军候半涉，击，大破之。水内乃油也，误为内耳。</p>
        <p class="comment">梅尧臣曰：敌之方来，迎于水滨则不渡。</p>
        <p class="comment">王皙曰：内当作 汭。迎于水 汭，则敌不敢济；远则趋利不及，当得其宜也。何厌曰：如春秋时，宋公及楚人战于泓。宋人既成列，楚人未既济。司马曰：“彼众我寡，及其未既济也，请击之。”公曰：不可。”既济而未成列，又以告。公曰：“未可。”既阵而后击之，宋师败绩，公伤股，门官歼焉，宋公违之故败也。</p>
        <p>吴伐楚，楚师败；及清发，将击之。夫概王曰：困兽犹斗，况人、乎？若知不免而致死，必败我；若使先济者知免，后者慕之，蔑有斗心矣。半济，而后可击也。”从之，又败之。</p>
        <p>魏将郭淮在汉中，蜀主刘备欲渡汉水来攻。时诸将等议曰：“众寡不敌。”欲依水为阵以拒之。淮曰：“此则示弱，而不足以挫敌，非算也。不如远水为阵，引而致之，半济而后击，备可破也。”既阵，备疑，不敢渡，</p>
        <p>唐武德中，薛万均与罗艺守幽燕，窦建德率众十万寇范阳，万均谓艺曰：“众寡不敌，今若出斗：百战百败，当以计取之。可令羸兵弱马，阻水背城为阵以诱之。贼若渡水交兵，请公精骑百人，伏于城侧，待其半渡而击之。”从之，建德渡水，万均击破之。</p>
        <p class="comment">张预曰：敌若引兵渡水来战，不可迎之于水边，俟其半济，行列未定，首尾不接，击之必胜。公孙瓒败黄巾贼于东光，薛万均破窦建德于范阳，皆用此术也。</p>
        <p>欲战者，无附于水而迎客；</p>
        <p class="comment">曹操曰：附，近也。</p>
        <p class="comment">李筌曰：附水迎客，敌必不得渡而与我战。</p>
        <p class="comment">杜牧曰：言我欲用战，不可近水迎敌，恐敌人疑我不渡也。义与上同，但客主词异耳。</p>
        <p class="comment">杜佑曰：附，近也。近水待敌，不得渡也。</p>
        <p class="comment">梅尧臣曰：必欲战，亦莫若远水。</p>
        <p class="comment">王皙曰：我利在战，则当差远，使敌必渡而与之战也。</p>
        <p class="comment">张预曰：我欲必战，勿近水迎敌，恐其不得渡；我不欲战，则阻水拒之，使不能济。晋将阳处父与楚将子上夹泜水而军。阳子退舍，欲使楚人渡；子上亦退舍，欲令晋师渡。遂皆不战而归。</p>
        <p>视生处高，</p>
        <p class="comment">曹操曰：水上亦当处其高也；前向水，后当依高而处之。</p>
        <p class="comment">梅尧臣曰：水上亦据高而向阳。</p>
        <p class="comment">王皙曰：曹公曰：“水上亦当处其高。”皙谓非谓近水之地；下曹注云：“恐溉我也。”疑当在此下。</p>
        <p class="comment">何氏曰：视生向阳，远视也。军处高，远见敌势，则敌人不得潜来出我不意也。</p>
        <p class="comment">张预曰：或岸边为阵，或水上泊舟，皆须面阳而居高。“</p>
        <p>无迎水流，</p>
        <p class="comment">曹操曰：恐溉我也。</p>
        <p class="comment">李筌曰：恐溉我也。智伯灌赵襄子，光武溃王寻，迎水处高乃败之。</p>
        <p class="comment">杜牧曰：水流就下，不可于卑下处军也。恐敌人开决，灌浸我也。上文云，视生处高也。诸葛武侯曰：“水上之阵，不逆其流。”此言我军舟船，亦不可泊于下流，言敌人得以乘流而薄我也。</p>
        <p class="comment">贾林曰：水流之地，可以溉吾军，可以流毒药。迎，逆也。一云：逆流而营军，兵家所忌。</p>
        <p class="comment">梅尧臣曰：无军下流，防其决灌。舳舻之战，逆亦非便。</p>
        <p class="comment">王皙曰：当乘上流。魏曹仁征吴，欲攻儒须洲中。蒋济曰：“贼据西岸，列船上流，而兵入洲中，是谓自内地狱，危亡之道也。”仁不从而败。</p>
        <p class="comment">何氏曰：顺流而战，则易为力。</p>
        <p class="comment">张预曰：卑地勿居，恐决水溉我。舟战亦不可处下流，以彼沿我溯战不便也。兼虑敌人投毒于上流。楚令尹拒吴，卜战不吉。司马子鱼曰：“我得上流，何故不吉？”遂决战，果胜。是军须居上流也。</p>
        <p>此处水上之军也。</p>
        <p class="comment">梅尧臣曰：处水上当知此五者。</p>
        <p class="comment">张预曰：凡近水为阵，皆谓水上之军。水上拒敌，以上五事为法。</p>
        <p>绝斥泽，淮亟去无留；</p>
        <p class="comment">陈皞曰：斥咸卤之地，水草恶，渐洳不可处军。《新训》曰：“地固斥泽，不生五谷”者是也。</p>
        <p class="comment">贾林曰：咸卤之地，多无水草，不可久留。</p>
        <p class="comment">梅尧臣曰：斥，远也。旷荡难守，故不可留。</p>
        <p class="comment">王皙曰：斥，卤也。地广且下，而无所依。</p>
        <p class="comment">张预曰：《刑法志》云：“山川沈斥。”颜师古注曰：“沈，深水之下；斥，咸卤之地。”然则斥泽谓瘠卤渐洳之所也。以其地气湿润，水草薄恶，故宜急过。</p>
        <p>若交军于斥泽之中，必依水草而背众树；</p>
        <p class="comment">曹操曰：不得已与敌会于斥泽中。</p>
        <p class="comment">李筌曰：急过不得，战必依水背树。夫有水树，其地无陷溺也。</p>
        <p class="comment">杜牧曰：斥卤之地，草木不生，谓之飞锋。言于此忽遇敌，即须择有水草林木而止之。</p>
        <p class="comment">杜佑曰：一本作背众木。言不得己与敌战，而会斥泽之中，当背稠树以为固守，盖地利，兵之助也。</p>
        <p class="comment">梅尧臣曰：不得己而会敌，则依近水草，背倚众木。</p>
        <p class="comment">王皙曰：猝与敌遇于此，亦必就利而背固也。</p>
        <p class="comment">张预曰：不得己而会兵于此地，必依近水草，以便樵汲，背倚林木，以为险阻。</p>
        <p>此处斥泽之军也。</p>
        <p class="comment">梅尧臣曰：处斥泽，当知此二者。</p>
        <p class="comment">张预曰：处斥泽之地，以上二事为法。</p>
        <p>平陆处易，</p>
        <p class="comment">曹操曰：车骑之利也。</p>
        <p class="comment">杜牧曰：言于平陆，必择就其中但易j平稳之处以处军，使我车骑得以驰逐。</p>
        <p>王皙同曹操注。</p>
        <p>何氏同杜牧注。</p>
        <p class="comment">张预曰：平原广野，车骑之地，必择其坦易无坎陷之处以居军，所以利于驰突也。</p>
        <p>而右背高，前死后生，</p>
        <p class="comment">曹操曰：战便也。</p>
        <p class="comment">李筌曰：夫人利用，皆便于右，是以背之。前死，致敌之地；后生，我自处。</p>
        <p class="comment">杜牧曰：太公曰：“军必左川泽而右丘陵。”死者，下也；生者，高也。下不可以御高，故战便于军马也。</p>
        <p class="comment">贾林曰：岗阜曰生，战地曰死。后岗阜，处军稳；前临地，用兵便；高在右，回转顺也。</p>
        <p class="comment">梅尧臣曰：择其坦易，车骑便利；右背丘陵，势则有凭；前低后隆，战者所便。</p>
        <p class="comment">王皙曰：凡兵皆宜向阳，即后背山，即前生后死。疑文误也。</p>
        <p class="comment">张预曰：虽是平陆，须有高阜，必右背之，所以恃为形势者也。前低后高，所以便乎奔击也。</p>
        <p>此处平陆之军也。</p>
        <p class="comment">梅尧臣曰：处平陆当知此二者。</p>
        <p class="comment">张预曰：居平陆之地，以上二事为法。</p>
        <p>凡此四军之利，</p>
        <p class="comment">李筌曰：四者，山、水、斥泽、平陆也。</p>
        <p class="comment">张预曰：山、水、斥泽。平陆之四军也。</p>
        <p class="comment">诸葛亮曰：“山陆之战，不升其高；水上之战，不逆其流；草上之战，不涉其深；平地之战，不逆其虚。此兵之利也。”</p>
        <p>黄帝之所以胜四帝也。</p>
        <p class="comment">曹操曰：黄帝始立，四方诸侯无不称帝，以此四地胜之也。</p>
        <p class="comment">李筌曰：黄帝始受兵法于风后，而灭四方，故曰胜四帝也。</p>
        <p class="comment">梅尧臣曰：四帝当为四军字之误欤？言黄帝得四者之利，处山则胜山，处水上则胜水上，处斥泽则胜斥泽，处平陆则胜平陆也。</p>
        <p class="comment">王皙曰：四帝或曰当作四军。曹公曰：“黄帝始立，四方诸侯无不称帝，以此四地胜之也。”一本无作亦。</p>
        <p class="comment">何氏曰：梅氏之说得之。</p>
        <p class="comment">张预曰：黄帝始立，四方诸侯亦称帝，以此四地胜之。按《史记?黄帝纪》云：“与炎帝战于阪泉，与蚩尤战于涿鹿，北逐荤粥。”又太公《六韬》言黄帝七十战而定天下。此即是有四方诸侯战也。兵家之法，皆始于黄帝，故云然也。</p>
        <p>二凡军好高而恶下，</p>
        <p class="comment">梅尧臣曰：高则爽垲，所以安和，亦以便势；下则卑湿，所以生疾，亦以难战。</p>
        <p class="comment">王皙曰：有降无登，且远水患也。</p>
        <p class="comment">张预曰：居高则便于觇望，利于驰逐；处下则难以为固，易以生疾。</p>
        <p>二贵阳而晦阴，</p>
        <p class="comment">梅尧臣曰：处阳则明顺，处阴则晦逆。</p>
        <p class="comment">王皙曰：久处阴湿之地，则生忧疾，且弊军器也。</p>
        <p class="comment">张预曰：东南为阳，西北为阴。</p>
        <p>二养生而处实；</p>
        <p class="comment">曹操曰：恃满实也。养生向水草，可放牧养畜乘。实，犹高也。</p>
        <p class="comment">梅尧臣曰：养生便水草，处实利粮道。</p>
        <p class="comment">王皙曰：养生谓水草粮糒之属，处实者倚固之谓。</p>
        <p class="comment">张预曰：养生谓就善水草放牧也。处实谓倚隆高之地以居也。</p>
        <p>二军无百疾，是谓必胜。</p>
        <p class="comment">李筌曰：夫人处卑下必疠疾，惟高阳之地可居也。</p>
        <p class="comment">杜牧曰：生者阳也；实者高也。言养之于高，则无卑湿阴翳，故百疾不生，然后必可胜也。</p>
        <p class="comment">梅尧臣曰：能知上三者，则势胜可必，疾气不生。</p>
        <p class="comment">张预曰：居高面阳，养生处厚，可以必胜；地气乾熯，故疾病不作。</p>
        <p>二丘陵堤防，必处其阳，而右背之。</p>
        <p class="comment">杜牧曰：凡遇丘陵堤防之地，常居其东南也。</p>
        <p class="comment">梅尧臣曰：虽非至高，亦当前向明而右依实。</p>
        <p class="comment">王皙曰：处阳则人舒以和，器健似利也。</p>
        <p class="comment">张预曰：面阳所以贵明显，背高所以为险固。</p>
        <p>二此兵之利，地之助也。</p>
        <p class="comment">梅尧臣曰：兵所利者，得形势以为助。</p>
        <p class="comment">张预曰：用兵之利，得地之助。</p>
        <p>二上雨，水沫至，欲涉者，待其定也。</p>
        <p class="comment">曹操曰：恐半涉而水遽涨也。</p>
        <p class="comment">李筌曰：恐水暴涨。</p>
        <p class="comment">杜牧曰：言过溪涧，见上流有沫，此乃上源有雨，待其沫尽水定，乃可涉；不尔，半涉，恐有瀑水卒至也。</p>
        <p class="comment">杜佑曰：恐半渡水而遂涨。上雨，水当清而反浊沫至，此敌人权遏水之占也，欲以中绝军。凡地有水欲涨，沫先至，皆为绝军，当待其定也。</p>
        <p class="comment">梅尧臣曰：流沫未定，恐有暴涨。</p>
        <p class="comment">王皙曰：水涨则沫；涉，步济也。曹说是也。</p>
        <p class="comment">张预曰：渡未及毕济，而大水忽至也。沫谓水上泡沤。</p>
        <p>二凡地有绝涧、</p>
        <p>前后险峻，水横其中。</p>
        <p>二天井、</p>
        <p>四面峻坂，涧壑所归。</p>
        <p>天牢、</p>
        <p>三面环绝，易入难出。</p>
        <p>三天罗、</p>
        <p>草木蒙密，锋镝莫施。</p>
        <p>三天陷、</p>
        <p>卑下污泞，车骑不通。</p>
        <p>三天隙，</p>
        <p>两山相向，洞道狭恶。</p>
        <p>六害皆梅尧臣注。</p>
        <p>三必亟去之，勿近也。</p>
        <p class="comment">曹操曰：山深水大者为绝涧，中方高、中央下为天井，深山所过若蒙笼者为天牢，可以罗绝人者为天罗，地形陷者为天陷，山涧道迫狭、地形深数尺长数丈者为天隙。</p>
        <p class="comment">杜牧曰：《军谶》曰：“地形坳下，大水所及，谓之天井。山涧迫狭，可以绝人，谓之天牢。涧水澄阔，不测浅深，道路泥泞，人马不通，谓之天陷。地多沟坑坎陷木石，谓之天隙。林木隐蔽，蒹葭深远，谓之天罗。”</p>
        <p class="comment">贾林曰：两岸深阔断人行为绝涧；下中之下为天井；四边涧险，水草相兼，中央倾侧，出入皆难为天牢；道路崎岖，或宽或狭细涩难行为天罗；地多沮洳为天陷；两边险绝，形狭长而数里，中间难通人行，可以绝塞出入为天隙。此六害之地，不可近背也。</p>
        <p class="comment">梅尧臣曰：六害尚不可近，况可留乎？</p>
        <p class="comment">王皙曰：皙谓绝涧当作绝天涧，脱天字耳。此六者皆自然之形也。牢谓如狱牢，罗谓如网罗也，陷谓沟坑淤泞之属，隙谓木石若隙罅之地，军行过此勿近，不然，则脱有不虞，智力无所施也。</p>
        <p class="comment">张预曰：谿谷深峻，莫可过者为绝涧；外高中下，众水所归者为天井；山险环绕，所入者隘为天牢；林木纵横，葭苇隐蔽肴为天罗；陂地泥泞，渐车凝骑者为天陷；道路迫狭，地多坑坎者为天隙。凡遇此地，宜远过不可近之。</p>
        <p>三吾远之，敌近之；吾迎之，敌背之。</p>
        <p class="comment">曹操曰：用兵常远六害，令（今）敌近背之，则我利敌凶。</p>
        <p class="comment">李筌曰：善用兵者，致敌之受害之地也。</p>
        <p class="comment">杜牧曰：迎，向也；背，倚也。言遇此六害之地，吾远之向之，则进止自由；敌人近之倚之，则举动有阻。故我利而敌凶也。</p>
        <p class="comment">梅尧臣曰：言六害当使我远而敌附，我向而敌倚，则我利敌凶。</p>
        <p class="comment">张预曰：六害之地，我既远之向之，敌自近之倚之；我则行止有利，彼则进退多凶也。</p>
        <p>三军行有险阻、潢井、葭苇、山林、蘆荟者，必谨覆索之，此伏擊之所处也。</p>
        <p class="comment">曹操曰：险者，一高一下之地；阻者，多水也。潢者，池也；井者，下也。葭苇者，众草所聚；山林者，众木所居也。蘙荟者，可屏蔽之处也。此以上论地形也。以下相敌情也。</p>
        <p class="comment">李筌曰：以下恐敌之奇伏诱诈也。</p>
        <p class="comment">梅尧臣曰：险阻，隘也，山林之所产；潢井：下也，葭苇之所生。皆蘙荟足以蒙蔽。当掩搜，恐有伏兵。</p>
        <p class="comment">张预曰：险阻，丘阜之地，多生山林；潢井，卑下之处，多产葭苇。皆蘙荟可以蒙蔽。必降索之，恐兵伏其中。又虑蘙细潜隐，觇我虚实，听我号令，伏蘙当为两事。</p>
        <p>三敌近而静者，恃其险也；</p>
        <p class="comment">梅尧臣曰：近而不动，倚险故也。</p>
        <p class="comment">王皙曰：恃险故不恐也。</p>
        <p>三远而挑战者，欲人之进也；</p>
        <p class="comment">杜牧曰：若近以挑我，则有相薄之势，恐我不进，故远也。</p>
        <p class="comment">陈皞曰：敌人相近而不挑战，恃其守险也。若远而挑战者，欲诱我使进，然后乘利而奋击也。</p>
        <p>梅尧臣同陈皞注。</p>
        <p class="comment">王皙曰：欲致人也。挑谓擿骁敌求战，</p>
        <p class="comment">张预曰：两军相近而终不动者，倚恃险固也；两军相远而数挑战者，欲诱我之进也。尉缭子曰：“分险名大战心。”言敌人先分得险地，则我勿与之战也。又曰：“挑战考无三气。”言相去远则挑战；而延诱我进，即不可以全气击之，与此法同也。</p>
        <p>三其所居易者，利也。</p>
        <p class="comment">曹操曰：所居利也。</p>
        <p class="comment">李筌曰：居易（勿）之地，致人之利。</p>
        <p class="comment">杜牧曰：言敌不居险阻，而居平易，必有以便利于事也。一本云：士争其所居者，易利也。</p>
        <p class="comment">陈皞曰：言敌人得其地利，则将士争以居之也。</p>
        <p class="comment">贾林曰：敌之所居地多便利，故挑我，使前就己之便，战则易获其利，慎勿从之也。</p>
        <p class="comment">梅尧臣曰：所居易利，故来挑战</p>
        <p>王皙同曹操注。</p>
        <p class="comment">张预曰：敌人舍险而居易者，必有利也。</p>
        <p>或曰：敌欲人之进，故处于平易，以示利而诱我也。</p>
        <p>众树动者，来也；</p>
        <p class="comment">曹操曰：斩伐树木，除道进来，故动。</p>
        <p>梅尧臣同曹操注。</p>
        <p class="comment">张预曰：凡军必遣善视者登高觇敌，若见林木动摇者，是斩木除道而来也。或曰：不止除道，亦将为兵器也。若晋人伐木益兵是也。</p>
        <p>四众草多障者，疑也。</p>
        <p class="comment">曹操曰：结草为障，欲使我疑也。</p>
        <p class="comment">杜牧曰：言敌人或营垒未成，或拔军潜去，恐我来追，或为掩袭，故结草使往往相聚，如有人伏藏之状，使我疑而不敢进也。</p>
        <p class="comment">贾林曰：结草多为障蔽者，欲使我疑之，于中兵必不实，欲别为攻袭，宜审备之。</p>
        <p class="comment">杜佑曰；结草多障，欲使我度稠草中。多障蔽者，敌必避去，恐追及，多作障蔽，使人疑有伏焉。</p>
        <p class="comment">张预曰：或敌欲追我，多为障蔽，设留形而遁，以避其追。或欲袭我，丛聚草木以为人屯，使我备东而击西。皆所以为疑也。</p>
        <p>四鸟起者，伏也；</p>
        <p class="comment">曹操曰：鸟起其上，下有伏兵。</p>
        <p class="comment">李筌曰：藏兵曰伏，</p>
        <p class="comment">杜佑曰：下有伏兵往藏，触鸟而惊起也。</p>
        <p class="comment">张预曰：鸟适平飞，至彼忽高起者，下有伏兵也。</p>
        <p>四兽骇者，覆也。</p>
        <p class="comment">曹操曰：敌广阵张翼。来覆我也。</p>
        <p class="comment">李筌曰：不意而至曰覆。</p>
        <p class="comment">杜牧曰：凡故欲覆我，必由他道险阻林木之中，故驱起伏兽骇逸也。覆者，来袭我也，</p>
        <p class="comment">陈皞曰：覆者，谓隐于林木之内，潜来掩我。候两军战酣，或出其左右，或出其前后，若惊骇伏兽也。</p>
        <p class="comment">梅尧臣曰：兽惊而奔，旁有覆。</p>
        <p class="comment">张预曰：凡欲掩覆人者，必由险阻草木中来，故惊起伏兽奔骇也。</p>
        <p>四尘高而锐者，车来也；</p>
        <p class="comment">杜牧曰：车马行疾，仍须单贯，故尘高而尖。</p>
        <p class="comment">杜佑曰：车马行疾，尘相冲，故高也。</p>
        <p class="comment">梅尧臣曰：蹄轮势重，尘必高锐。</p>
        <p class="comment">张预曰：车马行疾而势重，又辙迹相次而进，故尘埃高起而锐直也。尽军行须有探候之人在前，若见敌尘，必驰报主将。如潘党望晋尘，使骋而告是也。”</p>
        <p>四卑而广者，徒来也；</p>
        <p class="comment">杜牧曰：步人行迟，可以并列，故尘低而阔也。</p>
        <p class="comment">梅尧臣曰：人步低轻，尘必卑广。</p>
        <p class="comment">王皙曰：车马起尘猛，步人则差缓也。</p>
        <p class="comment">张预曰：徒步行缓而迹轻，又行列疏远，故尘低而来。</p>
        <p>四散而条达者，樵采也；</p>
        <p class="comment">李筌曰：烟尘之候，晋师伐齐，曳柴从之。齐人登山，望而畏其众，乃夜遁。薪来即其义也。此筌以樵采上字为薪来字。</p>
        <p class="comment">杜牧曰：樵采者，各随所向，故尘埃散衍。条达，纵胁绝貌也。</p>
        <p class="comment">梅尧臣曰：樵采随处，尘必纵横</p>
        <p class="comment">王皙曰：条达，纤微断续之貌。</p>
        <p class="comment">张预曰：分遣厮疫，随处樵采，故尘埃散乱而成隧道。</p>
        <p>四少而往来者，营军也。</p>
        <p class="comment">杜牧曰：欲立营垒，以轻兵往来为斥候，故尘少也</p>
        <p class="comment">梅尧臣曰：轻兵走营，往来尘少，</p>
        <p class="comment">张预曰：凡分栅营者，必遣轻骑，四面近视其地，欲周知险易广狭之形，故尘微而来。</p>
        <p>四辞卑而益备者，进也；</p>
        <p class="comment">曹操曰：其使来卑辞，使间视之，敌人增备也。</p>
        <p class="comment">杜牧曰：言敌人使来，言辞卑逊，复增垒涂壁，若惧我者，是欲骄我使懈怠，必来攻我也，赵奢救阏与，去邯郸三十里，增垒不进。秦间来，必善食遣之。间以报秦将。秦将果大喜曰：“阏与非赵所有矣！”奢既遣秦间，乃倍道兼行，掩秦不备，击之，遂大破秦军也。</p>
        <p class="comment">梅尧臣曰：欲进者，外则卑辞，内则益备，款我也。</p>
        <p class="comment">张预曰：使来辞逊，敌复增备，欲骄我而后进也。田单守即墨，燕将骑劫围之。单身操版插，与士卒分功，使妻妾编行伍之间，散食飨士。乃使女子乘城约降。燕大喜。又收民金千镒，令富豪遣使遗燕将书曰：“城即降，愿无虏妻妾。”燕人益懈。乃出兵击，大破之。</p>
        <p>四辞强而进驱者，退也；</p>
        <p class="comment">曹操曰：诡诈也。</p>
        <p class="comment">杜牧曰：吴工夫差北征，会晋定公于黄池，越王勾践伐吴，吴晋方争长未定。吴王惧，乃合大夫而谋曰：“无会而归，与会而先晋孰利？”王孙雕曰：“必会而先之。”吴王曰：“先之若何？”滩曰：“今夕必挑战，以广民心，乃能至也。”于是吴王以带甲三万人，去晋军一里，声动天地。晋使董褐视之，吴王亲对曰：“孤之事君在今日，不得事君亦在今日。”董褐曰；“臣观吴王之色，类有大忧；吴将毒我，不可与战。”乃许先歃。吴王既会，遂还焉。”。</p>
        <p class="comment">杜佑曰：诡诈驱驰，示无所畏，是知欲退也，</p>
        <p class="comment">梅尧臣曰：欲退者使既词壮，兵又强进，胁我也。</p>
        <p class="comment">王皙曰：辞强示进形，欲我不虞其去也。</p>
        <p class="comment">张预曰：使来辞壮，军又前进，欲胁我而求退也。秦行人夜戒晋师曰：“两军之士，皆未愁也；来日请相见。”晋臾骈曰：“使者目动而言肆，惧我也。”秦果宵遁。</p>
        <p>轻车先出居其侧者，阵也；</p>
        <p class="comment">曹操曰：阵兵欲战也。</p>
        <p class="comment">杜牧曰：出轻车，先定战阵疆界也。</p>
        <p class="comment">贾林曰：轻车前御，欲结阵而来也。</p>
        <p class="comment">张预曰：轻车，战车也。出军其旁，阵兵欲战也。按鱼丽之阵，先偏后伍，言以车居前，以伍次之。然则是欲战者，车先出其侧也。</p>
        <p>五无约而请和者，谋也；</p>
        <p class="comment">李筌曰：无质盟之约请和者，必有谋于人。田单诈骑劫，纪信诳项羽，即其义也。</p>
        <p class="comment">杜牧曰：贞元三年，吐蕃首领尚结赞因侵掠河曲，遇疫厉，人马死者太半，恐不得回，乃诈与侍中马燧款恳，因奏请盟会。燧乃盟之。时河中节度使浑瑊奏曰：“若国家勒兵境上，以谋伐为计，蕃戎请盟，亦听信之。今吐蕃无所求于国家，遽请盟会，必恐不实。”上不纳。浑瑊率众二万，屯泾州平凉县，盟坛在县西三十里。五月十三日，瑊率三千人会坛所，吐蕃果衷甲劫盟焉。</p>
        <p class="comment">陈皞曰：因盟相劫，不独国朝。晋楚会于宋，楚人衷甲，欲袭晋，晋人知之，是以失信也。今言无约而请和，盖总论两国之师，或侵或伐，彼我皆未屈弱，而无故请和好者，此必敌人国内有忧危之事，欲为苟且暂安之计；不然，则知我有可图之势，欲使不疑，先求和好，然后乘我不备而来取也。</p>
        <p>石勒之破王浚也，先密为和好，又臣服于浚；知浚不疑，乃请修朝觐之礼。浚许之。及入，因诛浚而灭之。</p>
        <p class="comment">杜佑曰：未有要约而便来请和、有间谍也。</p>
        <p class="comment">梅尧臣曰：无约请和，必有*谋。</p>
        <p class="comment">王皙曰：无故骤请和者，宜防他谋也。</p>
        <p class="comment">张预曰：无故请和，必有好谋。汉高祖欲击秦军，使哪食其持重宝啖其将贾竖，秦将果欲连和。高祖因其怠而击之，秦师大败。又晋将李矩守荥阳，刘畅以三万人讨之。矩遣使奉牛酒请降，潜匿精兵，见其弱卒。畅大飨土卒，人皆醉饱。矩夜袭之，畅仅以身免。</p>
        <p>五奔走而阵兵车者，期也；</p>
        <p class="comment">李筌曰：战有期及将用，是以奔走之。</p>
        <p class="comment">杜牧曰：上文轻车先出，居之其侧者，阵也，盖先出车定战场界，立旗为表，奔走赴表；以为阵也。旗者，期也；与民期于下也。周礼?大蒐曰：“车骤徒趋，及表乃止”是也。</p>
        <p class="comment">贾林曰：寻常之期不合奔走，必有远兵相应；有* 刻之期，必欲合势同来攻我，宜速备之。</p>
        <p class="comment">梅尧臣曰：立旗为表，奔以赴列。</p>
        <p class="comment">王皙曰：阵而期民，将求战也。</p>
        <p class="comment">张预曰：立旗为表，与民期于下，故奔走以赴之。《周札》曰：“车骤徒趋，及表乃止”是也。</p>
        <p>五半进半退者，诱也。</p>
        <p class="comment">李筌曰：散于前。</p>
        <p class="comment">杜牧曰：伪为杂乱不整之状，诱我使进也。</p>
        <p class="comment">梅尧臣曰：进退不一，欲以诱我。</p>
        <p class="comment">王皙曰：诡乱形也。</p>
        <p class="comment">张预曰：诈为乱形，是诱我也。若吴子以囚徒示不整，以诱楚师之类也。</p>
        <p>五杖而立者，饥也；</p>
        <p class="comment">李筌曰：困不能齐。</p>
        <p class="comment">杜牧曰：不食必困，故杖也。一本从此仗字。</p>
        <p class="comment">杜佑曰：倚仗矛朝而立者，饥之意。</p>
        <p class="comment">梅尧臣曰：倚兵而立者，足见饥弊之色</p>
        <p class="comment">王皙曰：倚仗者，困馁之相，</p>
        <p class="comment">张预曰：凡人不食则困，故倚兵器而立。三军饮食，上下同时，故一人饥，则三军皆然）</p>
        <p>五汲而先饮者，渴也；</p>
        <p class="comment">李筌曰：汲未至先饮者，士卒之渴。</p>
        <p class="comment">杜牧曰：命之汲水，未及而先取者，渴也。睹一人，三军可知也。</p>
        <p>梅尧臣同杜牧注。</p>
        <p class="comment">王皙曰：以此见其众行驱饥渴也。</p>
        <p class="comment">张预曰：汲者未及归营，而先饮水，是三军渴也。</p>
        <p>五见利而不进者，劳也。</p>
        <p class="comment">曹操曰：士卒之疲劳也。</p>
        <p class="comment">李筌曰：士卒难用也。</p>
        <p class="comment">杜佑曰：士疲倦也。敌人来，见我利而不能击进者，疲劳也。</p>
        <p class="comment">梅尧臣曰：人其困乏，何利之趋！</p>
        <p class="comment">张预曰：士卒疲劳，不可使战，故虽见利，将不敢进也。</p>
        <p>五乌集者，虚也；</p>
        <p class="comment">李筌曰：城上有鸟，师其遁也。</p>
        <p class="comment">杜牧曰：设留形而遁。齐与晋相持，叔向曰：“鸟乌之声乐，齐师其遁。”后周齐王宪伐高齐，将班师，乃以柏叶为幕，烧粪壤去。高齐视之，二日乃知其空营，追之不及。此乃设留形而遁走也。</p>
        <p class="comment">陈皞曰：此言敌人若去，营幕必空，禽鸟既无畏，乃鸣集其上。楚子元伐郑，将奔，谍者告曰：“楚幕有乌。”乃止。则知其是设留形而遁也。此篇盖孙子辨敌之情伪也。</p>
        <p class="comment">杜佑曰：敌大作营垒，示我众；而鸟集止其中者，虚也。</p>
        <p class="comment">梅尧臣曰：敌人既去，营垒空虚，鸟乌无猜，来集其上。</p>
        <p class="comment">张预曰：凡敌潜退，必存营幕，禽鸟见空，呜集其上。楚伐郑，郑人将奔，谍者告曰：“楚幕有乌。”乃止。又晋伐齐，叔向曰：“城上有乌，齐师其遁。”此乃设留形而遁也。</p>
        <p>五夜呼者，恐也；</p>
        <p class="comment">曹操曰：军士夜呼，将不勇也。</p>
        <p class="comment">李筌曰：士卒怯而将懦，故惊恐相呼。</p>
        <p class="comment">杜牧曰：恐惧不安，故夜呼以自壮也。</p>
        <p class="comment">陈皞曰：十人中一人有勇，虽九人怯懦，恃一人之勇，亦可自安。今军士夜呼，盖是将无勇。曹说是也。</p>
        <p>盂氏同陈皞注。</p>
        <p class="comment">张预曰：三军以将为主。将无胆勇，不能安众，故士卒恐惧而夜呼。若晋军终夜有声是也。</p>
        <p>五军扰者，将不重也；</p>
        <p class="comment">李筌曰：将无威重则军扰。</p>
        <p class="comment">杜牧曰：言进退举止，轻桃率易，无威重，军士亦扰乱也。</p>
        <p class="comment">陈皞曰：将法令不严，威容不重，士因以扰乱也。</p>
        <p>梅尧臣同陈皞注，</p>
        <p class="comment">张预曰：军中多惊扰者，将不持重也。张辽屯长社，夜，军中忽乱，一军尽扰，辽谓左右勿动，是必有造变者，欲以动乱人耳。乃令军大安坐，辽中阵而立，有顷即定。此则能持重也。</p>
        <p>旌旗动者，乱也；</p>
        <p class="comment">杜牧曰：鲁庄公败齐于长勺，曹刿请逐之。公曰：“若何？”对曰：“视其辙乱而旗靡，故逐之。”</p>
        <p class="comment">杜佑曰：旌旗谬动，抵东触西倾倚者，乱也。</p>
        <p class="comment">梅尧臣曰：旌旗辄动，僵亚不次，无纪律也。</p>
        <p class="comment">张预曰：旌旗所以齐众也；而动摇无定，是部伍杂乱也。</p>
        <p>六吏怒者，倦也；</p>
        <p class="comment">杜牧曰：众悉倦弊，故吏不畏而忿怒也。</p>
        <p class="comment">陈皞曰：将兴不急之役，故人人倦弊也。</p>
        <p class="comment">贾林曰：人困则多怒。</p>
        <p class="comment">梅尧臣曰：吏士倦烦，怒不畏避也。</p>
        <p class="comment">张预曰：政令不一，则人情倦，故吏多怒也。晋楚相攻，晋稗将赵旃、魏錡怒而欲败晋军，皆奉命于楚。郤克曰：“二憾往矣，弗备必败”是也。</p>
        <p>六粟马肉食，军无悬缻，不返其舍者，穷寇也。</p>
        <p>一云：杀马肉食者，军无粮也；军无悬缻，不返其舍者，穷寇也。</p>
        <p class="comment">李筌曰：杀其马而食肉，故曰军无粮也。不返舍者，穷迫不及灶也。</p>
        <p class="comment">杜牧曰：粟马，言以粮谷袜马也。肉食者，杀牛马飨士也。军无悬缻者，悉破之，示不复炊也。不返其舍者，昼夜结部伍也。如此皆是穷寇，必欲决一战尔。缻音府，炊器也。</p>
        <p class="comment">梅尧臣曰：给粮以袜乎马，杀畜以飨乎士，弃缻不复炊，暴露不返舍，是欲决战而求胜也。</p>
        <p class="comment">王皙曰：粟马肉食，所以为力且久也。军无缻，不复饮食也；不返舍，无回心也。皆谓以死决战耳。敌如此者，当坚守以待其弊也。</p>
        <p class="comment">张预曰：捐粮谷以秣马，杀牛畜以飨士，破釜及缻，不复炊缻，暴露兵众，不复反舍，兹穷寇也。孟明焚舟，楚军破釜之类是也。</p>
        <p>六谆谆翕翕，徐与人言者，失众也；</p>
        <p class="comment">曹操曰：谆谆，语貌；翕翕，失志貌。</p>
        <p class="comment">李筌曰：谆谆翕翕，窃语貌。士卒之心恐，上则私语而言，是失众也。</p>
        <p class="comment">杜牧曰：谆谆者，乏气声促也；翕翕者，颠倒失次貌。如此者，忧在内，是自失其众心也。</p>
        <p class="comment">贾林曰：谆谆，窃议貌；翕翕，不安貌；徐与人言，递相问貌。如此者，必散失部曲也。</p>
        <p class="comment">梅尧臣曰：谆谆，吐诚恳也；翕翕，旷职事也；缓言，强安恐众离也。</p>
        <p class="comment">王皙曰：谆谆，语诚恳之貌；翕翕者，患其上也。将失人心，则众相与语，诚恳而患其上也。</p>
        <p class="comment">何氏曰：两人窃语，诽议主将者也。</p>
        <p class="comment">张预曰：谆谆，语也；翕翕，聚也；徐，缓也。言士卒相聚私语，低缓而言，以非其上，是不得众心也。</p>
        <p>六数赏者，窘也；</p>
        <p class="comment">李筌曰：窘则数赏以劝进。</p>
        <p class="comment">杜牧曰：势力穷窘，恐众为叛，数赏以悦之。</p>
        <p class="comment">孟氏曰：军实窘也。恐士卒心怠，故别行小惠也。</p>
        <p class="comment">梅尧臣曰：势穷忧叛离，屡赏以悦众。</p>
        <p class="comment">王哲曰：众窘而不和裕，则数赏以悦之。</p>
        <p class="comment">张预曰：势窘则易离，故屡赏以抚士。</p>
        <p>六数罚者，困也；</p>
        <p class="comment">李筌曰：困则数罚以励土。</p>
        <p class="comment">杜牧曰：人力困弊，不畏刑罚，故数罚以惧之。</p>
        <p class="comment">梅尧臣曰：人弊不堪命，屡罚以立威。</p>
        <p class="comment">王皙曰：众困而不情勤，则数罚以胁之也。</p>
        <p class="comment">张预曰：力困则难用，故频罚以畏众。</p>
        <p>六先暴而后畏其众者，不精之至也；</p>
        <p class="comment">曹操曰：先轻敌，后闻其众，则心恶之也。</p>
        <p class="comment">李筌曰：先轻后畏，是勇而无刚者，不精之甚也。</p>
        <p class="comment">杜牧曰：料敌不精之甚。</p>
        <p class="comment">贾林曰：教令不能分明，士卒又非精练，如此之将先欲强暴伐人，众悖则惧也，至懦之极也。</p>
        <p class="comment">梅尧臣曰：先行乎严暴，后畏其众离，训罚不精之极也。</p>
        <p class="comment">王皙曰：敌先行列暴，后畏其众离，为将不精之甚也。</p>
        <p class="comment">何氏曰：宽猛相济，精于将事也。</p>
        <p class="comment">张预曰：先轻敌，后畏人。或曰：先刻暴御下，后畏众叛己，是用威行爱，不精之甚。故上文以数赏数罚而言也。</p>
        <p>六来委谢者，欲休息也。</p>
        <p class="comment">李筌曰：徐前而疾后曰委谢。</p>
        <p class="comment">杜牧曰：所以委质来谢，此乃势已穷，或有他故，必欲休息也。</p>
        <p class="comment">贾林曰：气委而言谢者，欲求两解。</p>
        <p class="comment">杜佑曰：战未相伏，而下意气相委谢者，欲休息也。</p>
        <p class="comment">梅尧臣曰：力屈欲休兵，委质以来谢。</p>
        <p class="comment">王皙曰：势不能久。</p>
        <p class="comment">张预曰：以所亲爱委质来谢，是势力穷极，欲休兵息战也。</p>
        <p>六兵怒而相迎，久而不合，又不相去，必谨察之。</p>
        <p class="comment">曹操曰：备奇伏也。</p>
        <p class="comment">李筌曰：是军必有奇伏，须谨察之。</p>
        <p class="comment">杜牧曰：盛怒出阵，久不交刃，复不解去，有所待也；当谨伺察之，恐有奇伏旁起也。</p>
        <p class="comment">孟氏曰：备有别应。</p>
        <p class="comment">梅尧臣曰：怒而来逆我，久而不接战，且又不解去，必有奇伏以待我。此以上论敌情。</p>
        <p class="comment">张预曰：勇怒而来，既不合战，又不引退，当密伺之，必有奇伏也。</p>
        <p>六兵非益多也，</p>
        <p class="comment">曹操曰：权力均。一云，兵非贵益多。</p>
        <p class="comment">贾林曰：不贵众击寡，所贵寡击众。</p>
        <p class="comment">王皙曰：皙谓权力均足矣，不以多为益。</p>
        <p class="comment">张预曰：兵非增多于敌，谓权力均也。</p>
        <p>惟无武进，</p>
        <p class="comment">曹操曰：未见便也。</p>
        <p class="comment">贾林曰：武不足专进，专进则暴。</p>
        <p class="comment">王皙曰：不可但恃武也，当以计智料敌而行。</p>
        <p class="comment">张预曰：武，刚也。未能用刚武以轻进，谓未见利也。</p>
        <p>七足以并力，料敌、取人而已。</p>
        <p class="comment">曹操曰：厮养足也。</p>
        <p class="comment">李筌曰：兵众武，用力均，惟得人者胜也。</p>
        <p class="comment">杜牧曰：言我与敌人兵力皆均，惟未能用武前进者，盖未得见其人也。但能于厮养之中，抉择其材，亦足并力料敌而取胜，不假求于他也。</p>
        <p class="comment">陈皞曰：言我兵力不多于敌，又无利便可进，不必他国乞师，但于厮养中并力取人，亦可破敌也。</p>
        <p class="comment">贾林曰：虽无武勇之力而轻进，足以智谋料敌、并力而取敌人也。</p>
        <p class="comment">梅尧臣曰：武，继也。兵虽不足以继进，足以并给役厮养之力，量敌而取胜也。</p>
        <p class="comment">王皙曰：皙谓善分合之变者，足以并力乘敌间，取胜人而已。故虽厮养之辈可也，况精兵乎？曹说是也。</p>
        <p class="comment">张预曰：兵力既均，又未见便，虽未足刚进，足以取人于厮养之中，以并兵合力，察敌而取胜，不必假他兵以助己。故尉缭子曰：“天下助卒，名为十万，其实不过数万。其兵来者，无不谓其将曰：无为天下先战。”此言助卒无益，不如己有兵法也。</p>
        <p>七夫惟无虑而易敌者，必擒于人。</p>
        <p class="comment">杜牧曰：无有深谋远虑，但恃一夫之勇，轻易不顾者，必为敌人所擒也。</p>
        <p class="comment">陈皞曰：惟，犹独也。此言殊无远虑，但轻敌者，必为其所擒，不独言其勇也。《左传》曰：“蜂虿有毒，而况国乎？”则小敌亦不可轻。</p>
        <p class="comment">王皙曰：唯不能料敌，但以武进，则必为敌所擒，明患不在于不多也。</p>
        <p class="comment">张预曰：不能料人，反轻敌以武进，必为人所擒也。齐晋相攻，齐侯曰：“吾姑灭此而朝食。”不介马而驰之，为晋所败是也。</p>
        <p>七卒未亲附而罚之，则不服、不服则难用也。</p>
        <p class="comment">杜牧曰：恩信未洽，不可以刑罚齐之</p>
        <p class="comment">梅尧臣曰：傅，至也。德以至之，恩以亲之；恩德未敷，罚则不服，故怨而难使。</p>
        <p class="comment">王皙曰：恩信非素浃洽于人心，未附也。</p>
        <p class="comment">张预曰：骤居将帅之位，恩信未加于民，而速以刑法齐之，则怒恚而难用。故田穰苴曰：“臣素卑微，士卒未附，百姓不信。”又伍参曰：“晋之从政者新，未能行令”是也。</p>
        <p>七卒已亲附而罚不行，则不可用也。</p>
        <p class="comment">曹操曰：恩信已洽，若无刑罚，则骄情难用也。</p>
        <p class="comment">梅尧臣曰：恩德既洽，刑罚不行，则骄不可用。</p>
        <p class="comment">王皙曰：所谓若骄子也。</p>
        <p class="comment">张预曰：恩信素洽，士心己附，刑罚宽缓，则骄不可用也。</p>
        <p>七故令之以文，齐之以武，</p>
        <p class="comment">曹操曰：文，仁也；武，法也。</p>
        <p class="comment">李筌曰：文，仁恩；武，威罚。</p>
        <p class="comment">杜牧曰：晏子举司马穰苴文能附众，武能威敌也。</p>
        <p class="comment">王皙曰：吴起云：“总文武者，军之将兼刚柔者，兵之事也。”</p>
        <p>七是谓必取。</p>
        <p class="comment">杜牧曰：文武既行，必也取胜。</p>
        <p class="comment">梅尧臣曰：令以仁恩，齐以威刑，恩威并著，则能必胜。</p>
        <p class="comment">张预曰：文恩以悦之，武威以肃之，畏爱相兼，故战必胜、攻必取。或问曰：《书》云：“威克厥爱允济，爱克厥威允罔功。”言先威也。孙武先爱，何也？曰：《书》之所称，仁入之兵也。王者之于民，恩德素厚，人心已附，及其用之，惟患乎寡威也。武之所陈，战国之兵也。霸者之于民，法令素酷，人心易离，及其用之，惟患乎少恩也。</p>
        <p>七令素行以教其民，则民服；</p>
        <p class="comment">梅尧臣曰：素，旧也。威令旧立，教乃听服。</p>
        <p class="comment">张预曰：将令素行，其民已信，教而用之，人人听服。</p>
        <p>七令不素行以教其民，则民不服。</p>
        <p class="comment">王皙曰：民不素教，难卒为用。</p>
        <p class="comment">何氏曰：人既失训，安得服教？</p>
        <p>七令素行者，与众相得也。</p>
        <p class="comment">杜牧曰：素，先也。言为将居常无事之时，须恩信威令先著于人，然后对敌之时，行令立法，人人信伏。韩信曰：“我非素得拊循士大夫，所谓驱市人而战也。所以使之背水，令其人人自战。”以其非素受恩信，威令之从也。</p>
        <p class="comment">陈皞曰：晋文公始入国，教其民二年，欲用之。子犯曰：“民未知义，未安其居。”此言欲令民不苟其生也。于是出定襄王此言，示以事君之大义，入务利民，民怀生矣，又将用之。子犯曰：“民未知信，未宣其用。”于是伐原以示之信。此言在往年伐原不贪其利，而守其信，民易资者，不求丰焉，此言人无贪诈也，明征其辞。公曰：“可矣。”子犯曰：“民未知礼，未生其恭。”于是大蒐以示之礼，及战之时，少长有礼，其可用也。此五者，教人之本也。夫令要在先申，使人听之不惑；法要在必行，使人守之无轻信者也。三令五申，示人不惑也；法令简当，议在必行，然后可以与众相得也。</p>
        <p class="comment">梅尧臣曰：信服已久，何事不从？</p>
        <p class="comment">王皙曰：知此者，始可言其并力胜敌矣。</p>
        <p class="comment">张预曰：上以信使民，民以信服上，是上下相得也。尉缭子曰：“令之之法，小过无更，小疑无申言，号令一出，不可反易。”自非大过大疑，则不须更改申明，所以使民信也。诸葛亮与魏军战，以寡对众，卒有当代者，不留而遣之。曰：“信不可失。”于是人人愿留一战，遂大败魏兵是也。</p>
    </div>
</body>

</html>