<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>九地篇</title>
</head>

<body>
    <div>
        <h3>九地篇</h3>
        <p class="comment">曹操曰：欲战之地有九。</p>
        <p class="comment">李筌曰：胜敌之地有九，故次《地形》之下。</p>
        <p class="comment">王皙曰：用兵之地，利害有九也。</p>
        <p class="comment">张预曰：用兵之地，其势有九。此论地势，故次《地形》。</p>
        <p>孙子曰：用兵之法，有散地，有轻地，有争地，有交地，有衢地，有重地，有圮地，有围地，有死地。</p>
        <p class="comment">曹操曰：此九地之名也。</p>
        <p class="comment">张预曰：此九地之名。</p>
        <p>诸侯自战其地，为散地。</p>
        <p class="comment">曹操曰：士卒恋土，道近易散。</p>
        <p class="comment">李筌曰：卒恃土，怀妻子，急则散，是为散地也，</p>
        <p class="comment">杜枚曰：士卒近家，进无必死之心，退有归投之处。</p>
        <p class="comment">杜佑曰：战其境内之地，士卒意不专，有溃散之心，故曰散地。</p>
        <p>梅尧臣同杜牧注</p>
        <p>王皙同曹操注</p>
        <p class="comment">何氏曰：散地，士卒恃土（之），怀恋妻子，急则散走，是为散地。一曰地无关键，士卒易散走，居此地者，不可数战。又曰地远四平，更无要害，志意不坚而易离，故曰散地。</p>
        <p>吴王问孙武曰：“散地，士卒顾家，不可与战，则必固守不出。若敌攻我小城，掠吾田野，禁吾樵采，塞吾要道，待吾空虚而急来攻，则如之何？”武曰：“敌人深入吾都，多背城邑，士卒以军为家，专志轻斗；吾兵在国，安土怀生，以阵则不坚；以斗则不胜。当集人合众，聚谷蓄帛，保城备险，遣轻兵绝其粮道；彼挑战不得，转输不至；野无所掠，三军困馁，因而诱之，可以有功。若欲野战，则必因势依险设伏，无险则隐于天气阴晦昏雾，出其不意，袭其懈怠，可以有功。”</p>
        <p class="comment">张预曰：战于境内，士卒顾家，是易散之地也。郧人将伐楚师，楚斗廉曰：“郧人军其郊，必不诫；恃近其城，莫有斗志。”果为楚所败（则）是也。</p>
        <p>入人之地而不深者，为轻地。</p>
        <p class="comment">曹操曰：士卒皆轻返也。</p>
        <p class="comment">杜牧曰：师出越境，必焚舟梁，示民无返顾之心。</p>
        <p class="comment">李筌曰：轻于退也。</p>
        <p class="comment">梅尧臣曰：入敌未远，道近轻返。</p>
        <p class="comment">王哲曰：初涉敌境势轻，士未有斗志也。</p>
        <p class="comment">何氏曰：轻地者，轻于退也。入敌境未深，往返轻易，不可止息，将不得数动劳人。吴王问孙武曰：“吾至轻地，始入敌境，士卒思还，难进易退；未背险阻，三军恐惧；大将欲进，士卒欲退，上下异心。敌守其城垒，整其车骑，或当吾前，或击吾后，则如之何？”武曰：“军至轻地，士卒未专以入为务，无以战为。故无近其名城，无由其通路，设疑佯惑，示若将去；选骁骑，衔枚先入，掠 其牛马六畜。三军见得进，乃不惧。分吾良卒，密有所伏，敌人若来，击之勿疑；若其不至，舍之而去。”又曰：“军人敌境，敌人固垒不战，士卒思归，欲退且难，谓之轻地。当选骁兵伏要路，我退敌追来，则击之也。”</p>
        <p class="comment">张预曰：始入敌境，士卒思还，是轻返之地也。尉缭子曰：“征役分军而归、或临战自北，则逃伤甚焉。”言民兵四集，分屯占地，使北来者当北道，则多逃以其开之耳。</p>
        <p>我得则利，彼得亦利者，为争地。</p>
        <p class="comment">曹操曰：可以少胜众，弱击强。</p>
        <p class="comment">李筌曰：此厄喉守险地，先居者胜，是为争地也。</p>
        <p class="comment">杜牧曰：必争之地，乃险要也。前秦苻坚先遣大将吕光讨西域，坚败绩。后光自西域还，师至宜禾，坚凉州刺史梁熙谋拒之。高昌太守杨翰曰：“吕光新定西国，兵强气锐，其锋不可当，若出流沙，其势难测。高梧谷口险要，宜先守之，而夺其水；彼既困渴，人自然投戈。如以为远不可守，伊吾之关，亦可拒之。若废此二要，难为计矣。地有所必争，真此机也。”熙不从，竟为光所灭也。</p>
        <p class="comment">陈皞曰：彼我若先得其地者，则可以少胜众，弱胜强也。</p>
        <p class="comment">杜佑曰：谓山水厄口，有险固之利，两敌所争。</p>
        <p class="comment">梅尧臣曰：无我无彼，先得则利。</p>
        <p>王皙同陈皞注。</p>
        <p class="comment">何氏曰：争地，便利之地，先居者胜，是以争之。吴王问孙武曰：“敌若先至，据要保利，简兵练卒，或出或守，以备我奇，则如之何？”武曰：“争地之法，先据为利；敌得其处，慎勿攻之。引而佯走，建旗鸣鼓，趣其所爱，曳柴扬尘，惑其耳目；分吾良卒，密有所伏，敌必出救，人欲我与，人弃我取，此争先之道也。若我先至而敌用此术，则选吾锐卒，固守其所，轻兵追之，分伏险阻，敌人还斗，伏兵旁起，此全胜之道。”</p>
        <p class="comment">张预曰：险固之利，彼我得之，皆可以少胜众，弱胜强者，是必争之地也。唐太宗以五千人守成皋之险，坐困窦建德十万之众是也。</p>
        <p>我可以往，彼可以来者，为交地。</p>
        <p class="comment">曹操曰：道正相交错也。</p>
        <p class="comment">杜牧曰：川广地平，可来可往，足以交战对垒。</p>
        <p class="comment">陈皞曰：交错是也，言其道路交横，彼我可以来往。如此之地，则须兵士首尾不绝，切宣备之。故下文云：交地吾。将谨其守。其义可见也。</p>
        <p class="comment">杜佑曰：交地有数道往来，交相无可绝。</p>
        <p>梅尧臣同陈皞注。</p>
        <p class="comment">何氏曰：交地，平原交通也。一曰：可以交结，不可杜绝之，绝之致隙。又曰：交通四远，不可遏绝。吴王问孙武曰：“交地，吾将绝敌，使不得来。必令吾边城修其守备，深绝通路，固其隘塞。若不先图之，敌人已备，彼可得而来，吾不得而往，众寡又均，则如之何？”武曰：既我不可以往，彼可以来，吾分卒匿之，守而易怠，示其不能。敌人且至，设伏隐庐，出其不意，可以有功也。”</p>
        <p class="comment">张预曰：地有数道，往来通达，而不可阻绝者，是交错之地也。</p>
        <p>诸侯之地三属，</p>
        <p class="comment">曹操曰：我与敌相当，而旁有他国也。</p>
        <p class="comment">孟氏曰：若郑界于齐、楚、晋是也。</p>
        <p>先至而得天下之众者，为衢地。</p>
        <p class="comment">曹操曰：先至得其国助也，</p>
        <p class="comment">李筌曰：对敌之旁，有一国为之属，先往而通之，得其众也。</p>
        <p class="comment">杜牧曰：衢地者，三属之地，我须先至其冲，据其形势，结其旁国也。天下，犹言诸侯也，</p>
        <p class="comment">梅尧臣曰：彼我相当，有旁国三面之会，先至则得诸侯之助也。</p>
        <p class="comment">王皙曰：曹公云：“先至得其国助。”皙谓先至者，结交先至也。言天下者，谓能广助，则天下可从。</p>
        <p class="comment">何氏曰：衢地者，地要冲，控带数道，先据此地，众必从之，故得之则安，失之则危也。吴王间孙武曰：“衢地必先。若吾道远发后，虽驰车骤马，至不能先，则如之何？”武曰：“诸侯参属，其道四通，我与敌相当，而旁有他国。所谓先者，必先重市轻使，约和旁国，交亲结恩，兵虽后至，众已属矣。我有众助，彼失其党，诸国椅角，震鼓齐攻，敌人惊恐，莫知所当。”</p>
        <p class="comment">张预曰：衢者，四通之地，我所敌者，当其一面，而旁有邻国，三面相连属，当往结之，以为己援。先至者，谓先遣使以重市约和旁国也。兵虽后至，已得其国助矣。</p>
        <p>入人之地深，背城邑多者，为重地。</p>
        <p class="comment">曹操曰：难返之地。</p>
        <p class="comment">李筌曰：坚志也。白起攻楚，乐毅伐齐，皆为重地，</p>
        <p class="comment">杜牧曰：入人之境已深，过人之城已多，津梁皆为所恃，要冲皆为所据，还师返筛，不可得也。</p>
        <p class="comment">杜佑曰：难返还也。背，去也；背与倍同。多，道里（多）也。远去己城郭，深入敌地，心专意一，谓之重地也。</p>
        <p class="comment">梅尧臣曰：乘虚而入，涉地愈深，过城已多，津要绝塞，故曰重难之地。</p>
        <p class="comment">王皙曰：兵至此者，事势重也。</p>
        <p class="comment">何氏曰：重地者，入敌已深，国粮难应资给。将士不掠何取？吴王问孙武曰：“吾引兵深入重地，多所逾越，粮道绝塞，设欲归还，势不可过，欲食于敌，持兵不失，则如之何？”武曰：“凡居重地，士卒轻勇，转输不通，则掠以继食，下得粟帛，皆贡于上，多者有赏，士卒无归意。若欲还出，即为戒备，深沟高垒，示敌且久。敌疑通途，私除要害之道，乃令轻车衔枚而行，以牛马为饵。敌人若出，鸣鼓随之，阴伏吾士，与之中期，内外相应，其败可知也。”</p>
        <p class="comment">张预曰：深涉敌境，多过敌城，士卒心专，无有归志，是难退之地也。司马景王谓诸葛格卷甲深入，其锋不可当是也。</p>
        <p>行山林、险阻、沮泽，凡难行之道者，为圮地。</p>
        <p class="comment">曹操曰：少固也。</p>
        <p class="comment">贾林曰：经水所毁曰圮。沮洳圮地，不得久留，宜速去也。</p>
        <p class="comment">梅尧臣曰：水所毁圮，行则犹难，况战守乎？</p>
        <p class="comment">何氏曰：圮地者，少固之地也，不可为城垒沟隍，宜速去之。吴王间孙武曰：“吾入圮地，山川险阻，难从之道，行久卒劳，敌在吾前，而伏吾后，营在吾左，而守吾右；良车骁骑，要吾隘道，则如之何？”武曰：“先进轻车，去军十里，与敌相候，接期险阻；或分而左，或分而右，大将四观，择空而取，皆会中道，倦而乃止。”</p>
        <p class="comment">张预曰：险阻，渐洳之地，进退艰难，而无所依。</p>
        <p>所由人者隘，所从归者迂，彼寡可以击吾之众者，为围地。</p>
        <p class="comment">李筌曰：举动难也。</p>
        <p class="comment">杜牧曰：出入艰难，易设奇伏覆胜也。</p>
        <p class="comment">杜佑曰：所从入厄险、归道远也，持久则粮乏。故敌可以少击吾众者，为围地也。</p>
        <p class="comment">梅尧臣曰：山川围绕，入则隘，归则迂也。</p>
        <p class="comment">何氏曰：围地入则隘险，归则迂回，进退无从，虽众何用？能为奇变，此地可由。吴王问孙武曰：“吾入围地，前有强敌，后有险难，敌绝我粮道，利我走势，敌鼓噪不进，以观吾能，则如之何？”武曰：“围地之宜，必塞其阙，示无所往，则以军为家，万人同心，三军齐力，并炊数日，无见火烟，故为毁乱寡弱之形，敌人见我，备之必轻，则告励士卒，令其奋怒，陈伏良卒，左右险阻，击鼓而出。敌人若当，疾击务突，我则前斗后拓，左右椅角也。”又曰：“敌在吾围，伏而深谋，示我以利，索我以旗，纷纭若乱，不知所之，奈何？”武曰：“千人操旌，分塞要道，轻兵进挑，阵而勿搏，交而勿去，此败谋之法。”</p>
        <p class="comment">张预曰：前挟后险之地，一人守之，千人莫向，则以奇伏胜。</p>
        <p>疾战则存，不疾战则亡者，为死地。</p>
        <p class="comment">曹操曰：前有高山，后有大水，进则不得，退则有碍。</p>
        <p class="comment">李筌曰：阻山背水食尽，利速不利缓也。</p>
        <p class="comment">杜牧曰：卫公李靖曰：“或有进军行师，不因向导，陷于危败，为敌所制。左谷右山，束马悬车之迳；前穷后绝，雁行鱼贯之岩。兵阵未整，而强敌忽临，进无所凭，退无所固，求战不得，自守莫安。驻则日月稽留，动则首尾受敌。野无水草，军乏资粮，马困人疲，智穷力极。一人守隘，万夫莫向。如彼要害，敌先据之，如此之利，我己失守，纵有骁兵利器，亦何以施其用乎？若此死地，疾战则存，不疾战则亡。当须上下同心，并气一力，抽肠溅血，一死于前，因败为功，转祸为福。”此乃是也。</p>
        <p class="comment">陈皞曰：人在死地，如坐漏船，伏烧屋。</p>
        <p class="comment">贾林曰：左右高山，前后绝涧，外来则易，内出则难，误居此地，速为死战则生。若待士卒气挫，粮储又无而持久，不死何待！</p>
        <p class="comment">梅尧臣曰：前不得进，后不得退，旁不得走，不得不速战也。</p>
        <p class="comment">何氏曰：死地力战亦生，守隅则死，吴王问孙武曰：“吾师出境，军于敌人之地。敌人大至，围我数重，欲突以出，四塞不通。欲励士激众，使之投命溃围，则如之何？”武曰，“深沟高垒，示为守备；安静勿动，以隐吾能；告令三军，示不得已；杀牛燔车，以飨吾士。烧尽粮食，填夷井灶，割发捐冠，绝去生虑，将无余谋，士有死志。于是砥甲砺刃，并气一力，或攻两旁，震鼓疾噪，敌人亦惧，莫知所当。锐卒分行，疾攻其后，此是失道而求生。故曰：困而不谋者穷，穷而不战者亡。”</p>
        <p class="comment">吴王曰：“若吾围敌，则如之何？”武曰：“山峻谷险，难以逾越，谓之穷寇。击之之法，伏卒隐庐，开其去道，示其走路，求生透出，必无斗意，因而击之，虽众必破。”</p>
        <p>《兵法》又曰：“若敌人在死地，士卒勇气，欲击之法，顺而勿抗，阴守其利，必开去道，以精骑分塞要路，轻兵进而诱之，阵而勿战，败谋之法也。”</p>
        <p class="comment">张预曰：山川险隘，进退不能，粮绝于中，敌临于外，当此之际，励士决战，而不可缓也。</p>
        <p>是故散地则无战，</p>
        <p class="comment">李筌曰：恐走散也。</p>
        <p class="comment">杜牧曰：已具其上。</p>
        <p class="comment">贾林曰：地无关闼，卒易散走，居此地者，不可数战。地形之说，一家之理，若号令严明，士卒受服，死且不顾，何散之有！</p>
        <p class="comment">梅尧臣曰：我兵在国，安上怀生，阵则不坚，斗则不胜，是不可以战也。</p>
        <p class="comment">王皙曰：决于战则俱散。</p>
        <p class="comment">张预曰：士卒怀生，不可轻战。吴王问孙武曰：“散地不可战，则必固守不出。若敌攻我小城，掠吾田野，禁吾樵采，塞吾要道，待吾空虚而来急攻，则如之何？”武曰：“敌人深入，专志轻斗，吾兵安土，阵则不坚，战则不胜；当集人聚谷，保城备险，轻兵绝其粮道。彼挑战不得，转输不至，野无所掠，三军困馁，因而诱之，可以有功。若欲野战，则必因势依险设伏，无险则隐于阴晦，出其不意，袭其懈怠。”</p>
        <p>轻地则无止，</p>
        <p class="comment">李筌曰：恐逃。</p>
        <p class="comment">杜牧曰：兵法之所谓轻地者，出军行师，始入敌境，未背险要，士卒思还，难进易退，以人为难，故曰轻地也（北）。当必选精骑，密有所伏，敌人卒至，击之勿疑，若是不至，逾之速去。</p>
        <p class="comment">杜佑曰：志未坚，不可遇敌。</p>
        <p class="comment">梅尧臣曰：始入敌境，未背险阻，士心不专，无以战为。勿近名城，勿由通路，以速进为利，</p>
        <p class="comment">王皙曰：无故不当止也。</p>
        <p class="comment">张预曰：士卒轻返，不可辄留。吴王曰：“士卒思还，难进易退，未背险阻，三军恐惧，则如之何？”武曰：“军在轻地，士卒未专以人为务，无以战为。故无近其名城，无由其通路，设疑佯惑，示若将去。乃选精骑，衔枚先人，掠其六畜，三军见得进，乃不惧。分吾良卒，密有所伏，敌人若来，击之勿疑，若其不至，舍之而去。”</p>
        <p>争地则无攻，</p>
        <p class="comment">曹操曰：不当攻，当先至为利也。</p>
        <p class="comment">李筌曰：敌先居地险，不可攻。</p>
        <p class="comment">杜牧曰：无攻者，言敌人若已先得其地，则不可攻也。</p>
        <p class="comment">梅尧臣曰：形胜之地，先据乎利；敌若已得其处，则不可攻。</p>
        <p class="comment">张预曰：不当攻而争之，当后发先至也。吴王曰：“敌若先至，据要保利，简兵练卒，或出或守，以备我奇，则如之何？”武曰：“争地之法，让之者得，求之者失。敌得其处，慎勿攻之，引而佯走，建旗鸣鼓，趣其所爱，曳柴扬尘，惑其耳目；分吾良卒，密有所伏，敌必出救。人欲我与，人弃我取，此争先之道也。若我先至，而敌用此术，则选吾锐卒，固守其所，轻兵追之，分伏险阻，敌人还斗，伏兵旁起，此全胜之道也。”</p>
        <p>交地则无绝，</p>
        <p class="comment">曹操曰：相及属也。</p>
        <p class="comment">李筌曰：不可绝间也。</p>
        <p class="comment">杜牧曰：川广地平，四面交战，须车骑部伍，首尾联属，不可使之断绝，恐敌人因而乘我。</p>
        <p class="comment">贾林曰：可以交结，不可杜绝，绝之致隙。</p>
        <p class="comment">杜佑曰：相及属也。俱可进退，不可以兵绝之。</p>
        <p class="comment">梅尧臣曰：道既错通，恐其邀截，当令部伍相及，不可断也。</p>
        <p class="comment">王皙曰：利粮道也。交相往来之地，亦谓之通地。居高阳以待敌宜，无绝粮道。</p>
        <p class="comment">张预曰：往来交通，不可以兵阻绝其路，当以奇伏胜也。吴王曰：“交地吾将绝敌，使不得来。必令吾边城修其守备，深绝通道，固其隘塞。若不先图之，敌人已备，彼可得而来，吾不得而往，众寡又均，则如之何？”武曰：“既我不可以往，彼可以来，则分卒匿之，守而易怠，示其不能，敌人且至，设伏隐庐，出其不意。”</p>
        <p>衢地则合交，</p>
        <p class="comment">曹操曰：结诸侯也。</p>
        <p class="comment">李筌曰：结行也。</p>
        <p class="comment">杜牧曰：诸侯，即上文云旁国也。</p>
        <p class="comment">孟氏曰：得交则安，失交则危也。</p>
        <p class="comment">梅尧臣曰：地虽四通，何以得天下之助，当以重市合。</p>
        <p class="comment">王皙曰：四通之境，非交援不强，</p>
        <p class="comment">张预曰：“四通之地，先交结旁国也。吴王曰：“衢地贵先。若吾道远而发后，虽驰车骤马，至不得先，则如之何？”武曰：“诸侯参属，其道四通，我与敌相当，而旁有他国。所谓先者，必重币轻使，约和旁国，交亲结恩，兵虽后至，众己属矣。简兵练卒，阻利而处，我有众助，彼失其党，诸国掎角，敌人莫当。”</p>
        <p>重地则掠，</p>
        <p class="comment">曹操曰：畜积粮食也。</p>
        <p class="comment">李筌曰：深入敌境，不可非义失人心也。汉高祖入秦，无犯妇女，无取宝货，得人心如此。筌以掠字为无掠字。</p>
        <p class="comment">杜牧曰：言居于重地，进未有利，退复不得，则须运粮为持久之计，以伺敌也。</p>
        <p class="comment">盂氏曰：因粮于敌也。</p>
        <p class="comment">梅尧臣曰：去国既远，多背城邑，粮道必绝，则掠畜积以继食。</p>
        <p class="comment">王皙曰：深入敌境，则掠其饶野以丰储也。难地食少则危。</p>
        <p class="comment">张预曰：深入敌境，馈饷不继，当励士掠食，以备其乏也。吴王曰：“重地多逾城邑，粮道绝塞，设欲归还，势不可过，则如之何？”武曰：“凡居重地，士卒轻勇，转输不通，则掠以继食，下得粟帛，皆贡于上，多者有赏。若欲还出，深沟高垒，示敌且久，敌疑通途，私除要害，乃令轻车衔枚而行，扬其尘埃，饵以牛马。敌人若出，鸣鼓随之，阴伏吾士，与之中期，内外相应，其败可知。”</p>
        <p>圮地则行，</p>
        <p class="comment">曹操曰：无稽留也。</p>
        <p class="comment">李筌曰：不可为沟隍，宜急去之。</p>
        <p class="comment">梅尧臣曰：既毁记不可依止，则当速行，勿稽留也。</p>
        <p class="comment">王皙曰：合聚军众，记无舍止。</p>
        <p class="comment">张预曰：难行之地，，不可槽留也。吴王曰：“山川险阻，难从之道，行久卒劳。敌在吾前，而伏吾后；营在吾左，而守吾右；良车骁骑，要吾隘道，则如之何？”武曰：“先进轻车，去军十里，与敌相候，接期险阻，或分而左，或分而右，大将四观，择空而取，皆会中道，倦而乃止。”</p>
        <p>围地则谋，</p>
        <p class="comment">曹操曰：发奇谋也。</p>
        <p class="comment">李筌曰：智者不困。</p>
        <p class="comment">杜牧曰：难阻之地，与敌相持，须用奇险诡橘之计。</p>
        <p class="comment">杜佑曰：居此当权谋诈橘，可以免难。</p>
        <p class="comment">梅尧臣曰：前有隘，后有险，归道又迂，则发谋虑以取胜。</p>
        <p class="comment">张预曰：难以力胜，易以谋取也。吴王曰：“前有强敌，后有险难，敌绝我粮道，利我走势，彼鼓噪不进，以观吾能，则如之何？”武曰：“围地必塞其阙，示无所往，则以军为家，万人同心，三军齐力，并炊数日，无见火烟，故为毁乱寡弱之形。敌人见我，备之必轻，则告励士卒，令其奋怒，陈伏良卒，左右险阻，击鼓而出。敌人若当，疾击务突，（我）则前斗后拓，左右掎角。”</p>
        <p>二死地则战。</p>
        <p class="comment">曹操曰：殊死战也。</p>
        <p class="comment">李筌曰：殊死战，不求生矣。</p>
        <p class="comment">陈皞曰：陷在死地，则军中人人自战。故曰“置之死地而后生”也。</p>
        <p class="comment">贾林曰：力战或生，守隅则死。</p>
        <p class="comment">梅尧臣曰：前后左右无所之，示必死，人人自战也。</p>
        <p class="comment">张预曰：陷在死地，则人自力战。吴王曰：“敌人大至，围我数重，欲突以出，四塞不通；欲励士激众，使之投命，则如之何？”武曰：“深沟高垒，安静勿动；告令三军，示不得已；杀牛燔车，以飨吾士；烧尽粮食，填夷井灶；割发捐冠，绝去生虑；砥甲砺刃，并气一力。或攻两旁，震鼓疾噪，敌人亦惧，莫知所当。锐卒分行，疾攻其后，此是失道而求生。故曰：困而不谋者穷，穷而不战者亡。”</p>
        <p>二所谓古之善用兵者，能使敌人前后不相及，</p>
        <p class="comment">梅尧臣曰：设奇冲掩。</p>
        <p>二众寡不相恃，</p>
        <p class="comment">梅尧臣曰：惊挠之也。</p>
        <p>二贵賤不相救，</p>
        <p class="comment">梅尧臣曰：散乱也。</p>
        <p>二上下不相收，</p>
        <p class="comment">梅尧臣曰：仓惶也。</p>
        <p>二卒离而不集，兵合而不齐。</p>
        <p class="comment">李筌曰：设变以疑之。救左则击其右，惶乱不暇计。</p>
        <p class="comment">杜牧曰：多设变诈以乱敌人。或冲前掩后，或惊东击西，或立伪形，或张奇势，我则无形以合战，敌则必备而众分。使其意（章）慑离散，上下惊扰，不能和合，不得齐集，此善用兵也。</p>
        <p class="comment">孟氏曰：多设疑事，出东见西，攻南引北，使彼狂惑散扰，而集聚不得也。</p>
        <p class="comment">梅尧臣曰：或已离而不能集，或虽合而不能齐。</p>
        <p class="comment">王皙曰：将有优劣则然；要在于奇正相生，手足相应也。</p>
        <p class="comment">张预曰：出其不意，掩其无备；骁兵锐卒，猝然突击。彼救前则后虚，应左则右隙；使仓惶散乱，不知所御，将吏士卒，不能相赴；其卒已散而不复聚，其兵虽合而不能一。</p>
        <p>二合于利而动，不合于利而止。</p>
        <p class="comment">曹操曰：暴之使离，乱之使不齐，动兵而战，</p>
        <p class="comment">李筌曰：挠之令见利乃动，不利则止。</p>
        <p class="comment">梅尧臣曰：然能使敌若此，当须有利则动，无利则止。</p>
        <p class="comment">张预曰：彼虽惊扰，亦当有利则动，无利则止。</p>
        <p>二敢问：敌众整而将来，待之若何？</p>
        <p class="comment">曹操曰：或问也。</p>
        <p class="comment">梅尧臣曰：此设疑以自问。言敌人甚众，将又严整，我何以待之那？</p>
        <p class="comment">张预曰：前所陈者，须兵众相敌，然后可为。故或人问武曰：“彼兵众于我，而又整肃，则以何术待之也？”</p>
        <p>二曰：先夺其所爱，则听矣。</p>
        <p class="comment">曹操曰：夺其所恃之利。若先据利地，则我所欲必得也。</p>
        <p class="comment">李筌曰：孙子故立此同者，以此为秘要也。所爱，谓敌所便爱也，或财帛子女，吾先困辱之，则敌进退皆听也。</p>
        <p class="comment">杜牧曰：据我便地，略我田野，利其粮道，斯三者，敌人之所爱惜倚恃者也。若能俱夺之，则敌人虽强，进退胜败，皆须听我也</p>
        <p class="comment">陈皞曰：爱者不止所恃利，但敌人所顾之事，皆可夺也。</p>
        <p class="comment">梅尧臣曰：当先夺其所顾爱，，则我志得行，然后使其惊挠散乱，无所不至也。</p>
        <p class="comment">王皙曰：先据利地，以奇兵绝其粮道，则如我之谋也。</p>
        <p class="comment">张预曰：武曰：“敌所爱者，便地与粮食耳；我先夺之，则无不从我之计。”</p>
        <p>兵之情主速，乘人之不及，由不虞之道，攻其所不戒也。</p>
        <p class="comment">曹操曰：孙子应难以覆陈兵情也。</p>
        <p class="comment">李筌曰：不虞不戒，破敌之速。</p>
        <p class="comment">杜牧曰：此统言兵之情状，以乘敌间隙。由不虞之道，攻其不戒之处，此乃兵之深情，将之至事也。</p>
        <p class="comment">陈皞曰：此言乘敌人有不及、不虞、不戒之便，则须速进，不可迟疑也。盖孙子之旨，言用兵贵疾速也。</p>
        <p class="comment">梅尧臣曰：兵机贵速，当乘人之不备。乘人之不备者，行不虞之道，攻不戒之所也。</p>
        <p class="comment">王皙曰：兵上神速，夺爱尤当然也。</p>
        <p class="comment">何氏曰：如蜀将盂达之降魏，魏朝以达领新城太守。达复连吴固蜀，潜图中国、谋泄，司马宣王秉政，恐达速发，以书绐达以安之、达得书，犹豫（与）不决。宣王乃潜军进讨，诸将皆言达与二贼交构，宜审察而后动。宣王曰：“达无信义，此其相疑之时也。当及其未定，往讨之。”乃倍道兼行，八日到其城下。吴蜀各遣其将向西城安桥木阑塞以救达，宣王分诸将拒之。初，达与诸葛亮书曰：“宛去洛八百里、去吾一千一百里，闻吾举事，当表上天子，比相反覆，一月间也，则吾城已固，诸军足办。所在深险，司马公必不自来，诸将来，吾无患矣。”及兵到，达又告亮曰：“吾举事八日而兵至城下，何其神速也！”上庸城三面阻水，达于城下为木栅以自固。宣王渡水，破其栅，直造城下，八道攻之。旬有六日，达甥邓贤、将李辅等开门出降，遂斩达。</p>
        <p>李靖征萧铣（锐），集兵于夔州。铣以时属秋潦，江水泛涨，三峡路陷，必谓靖不能进，遂休兵不设备。九月，靖乃率师而进，将下峡，诸将皆请停兵待水退，靖曰：“兵贵神速，机不可失。今兵始集，铣尚未知。若乘水涨之势，倏忽至城下，所谓疾雷不及淹耳，此兵家上策。纵被知我，仓卒征兵，无以应敌，此必成擒也。”遂降萧铣。</p>
        <p>《卫公兵法》曰：“兵用上神，战贵其速。简练士卒，申明号令，晓其目以麾帜，习其耳以鼓金，严赏罚以诫之，重刍豢以养之，浚沟堑以防之，指山川以导之，召才能以任之，述奇正以教之。如此，则虽敌人有雷电之疾，而我则有所待也。若兵元先备，则不应卒，卒不应则失于机，失于机则后于事，后于事则不制胜，而军覆矣。”</p>
        <p>故《吕氏春秋》云：“凡兵者欲急捷，所以一决取胜，不可久而用之矣。”或（故）曰：兵之情虽主速，乘人之不及。然敌将多谋，戎卒辑睦，令行禁止，兵利甲坚，气锐而严，力全而劲，岂可速而犯之邪？答曰：若此则当卷迹藏声，蓄盈待竭，避其锋势，与其持久，安可犯之哉？廉颇之拒白起，守而不战；宣王之抗武侯，抑而不进是也。</p>
        <p class="comment">张预曰：复谓或人曰：用兵之理，惟尚神速。所贵乎速者，乘人之仓卒，使不及为备也。出兵于不虞之径，以掩其不戒，故敌惊扰散乱，而前后不相及，众寡不相待也。</p>
        <p>三凡为客之道：深入则专，主人不克；</p>
        <p class="comment">李筌曰：夫为客，深入则志坚，主人不能御也。</p>
        <p class="comment">杜牧曰：言大凡为攻伐之道，若深入敌人之境，士卒有必死之志，其心专一，主人不能胜我也。克者，胜也。</p>
        <p class="comment">梅尧臣曰：为客者，入人之地深，则士卒专精，主人不能克我。</p>
        <p class="comment">张预曰：深涉敌境，士卒心专，则为主者不能胜也。客在重地，主在轻地故耳。赵广武君谓韩信去国远斗，其锋不可当是也。</p>
        <p>三掠于饶野，三军足食；</p>
        <p class="comment">王皙曰：饶野多稼穑。</p>
        <p>三谨养而勿劳，并气积力；运兵计谋，为不可测。</p>
        <p class="comment">曹操曰：养士并气运兵，为不可测度之计。</p>
        <p class="comment">李筌曰：气盛力积，加之以谋虑，则非敌之可测。</p>
        <p class="comment">杜牧曰，斯言深入敌人之境，须掠田野，使我足食；然后闭壁养之，勿使劳苦。气全力盛，一发取胜，动用变化，使敌人不能测我也。</p>
        <p class="comment">陈皞曰：所处之野，须水草便近，积蓄不乏，谨其来往，善抚士卒。王翦伐楚，楚人挑战，翦不出。勤于抚御，并兵一力。闻士卒投石为戏，知其养勇思战，然后用之，一举遂灭楚。但深入敌境，未见可胜之利，则须为此计。</p>
        <p class="comment">梅尧臣曰；掠其富饶，以足军食；息人之力，并兵为不可测之计。</p>
        <p class="comment">王皙曰：谨养，谓抚循饮食周谨之也。并锐气，积余力，形藏谋密，使敌不测，俟其有可胜之隙，则进之。</p>
        <p class="comment">张预曰：兵在重地，须掠粮于富饶之野，以丰吾食；乃坚壁自守，勤抚士卒，勿任以劳苦。令气盛而力全，常为不可测度之计。伺敌可击，则一举而克。王翦伐荆，常用此木。</p>
        <p>三投之无所往，死且不北，</p>
        <p class="comment">李筌曰：能得其力者，投之无往之地。</p>
        <p class="comment">杜牧曰：投之无所往，谓前后进退，皆无所之，士以此皆求力战，虽死不北也。</p>
        <p class="comment">梅尧臣曰：置在必战之地，知死而不退走。</p>
        <p class="comment">张预曰：置之危地，左右前后，皆无所往，则守战至死，而不奔北矣。</p>
        <p>三死焉不得，</p>
        <p class="comment">曹操曰：士死安不得也。</p>
        <p class="comment">杜牧曰：言士必死，安有不得胜之理？</p>
        <p class="comment">盂氏曰：士死无不得也。</p>
        <p class="comment">梅尧臣曰：兵焉得不用命？</p>
        <p class="comment">张预曰：士卒死战，安不得志？尉缭子曰：“一贼仗剑击于市，万人无不避之者，非一人之独勇，万人皆不肖也，必死与必生不侔也。”</p>
        <p>三士人尽力。</p>
        <p class="comment">曹操曰：在难地心并也。</p>
        <p>梅尧臣日：士安得不竭力以赴战？</p>
        <p class="comment">王皙曰：人在死地，岂不尽力？</p>
        <p class="comment">何氏曰：兽困犹斗，乌穷则啄，况灵万物者人乎？</p>
        <p class="comment">张预曰：同在难地，安得不共竭其力？</p>
        <p>三兵士甚陷则不惧，</p>
        <p class="comment">杜牧曰：陷于危险，势不独死，三军同心，故不惧也。</p>
        <p>梅尧臣同杜牧注。</p>
        <p class="comment">王哲曰：陷之难地则不惧，不惧则斗志坚也。</p>
        <p class="comment">张预曰：陷在危亡之地，人持必死之志，岂复畏敌也？</p>
        <p>三无所往则固，深入则拘，</p>
        <p class="comment">曹操曰：拘，缚也。</p>
        <p class="comment">李筌曰：固，坚也。</p>
        <p class="comment">杜牧曰：往，走也。言深入敌境，走无生路，则人心坚固如拘缚者也。</p>
        <p class="comment">梅尧臣曰：投无所往，则自然心固，入深，则自然志专也。</p>
        <p class="comment">张预曰：动无所之，人心坚固；兵在重地，走无所适，则如拘系也。</p>
        <p>三不得已则斗。</p>
        <p class="comment">曹操曰：人穷则死战也。</p>
        <p class="comment">李筌曰：决命。</p>
        <p class="comment">杜牧曰：不得已者，皆疑陷在死地，必不生；以死救死，尽不得已也，则人皆悉力而斗也。</p>
        <p>梅尧臣何氏同杜牧注。</p>
        <p class="comment">张预曰：势不获已，须力斗也。</p>
        <p>是故其兵不修而戒，不求而得，不约而亲，不令而信，</p>
        <p class="comment">曹操曰：不求索其意，自得力也。</p>
        <p class="comment">李筌曰：投之必死，不令而得其用也。</p>
        <p class="comment">杜牧曰：此言兵在死地，上下同志，不待修整而自戒惧，不待收索而自得心，不待约令而自亲信也，</p>
        <p class="comment">孟氏曰：不求其胜，而胜自得也。</p>
        <p class="comment">梅尧臣曰：不修而兵自戒，不索而情自得，不约而众自亲，不令而入自信，皆所以陷于危难，故三军同心也。</p>
        <p class="comment">王皙曰：谓死难之地，人心自然故也。</p>
        <p class="comment">张预曰：危难之地，人自同力，不修整而自戒慎，不求索而得情意，不约束而亲上，不号令而信命，所谓同舟而济，则吴（胡）越何患平异心也！</p>
        <p>四禁祥去疑，至死无所之。</p>
        <p class="comment">曹操曰：禁妖祥之言，去疑惑之计。一本作至死无所灾。</p>
        <p class="comment">李筌曰：妖祥之言，疑感之事而禁之，故无所灾。</p>
        <p class="comment">杜牧曰：黄石公曰：“禁巫祝不得为吏士卜问军之吉凶，恐乱军士之心。”言既去疑惑之路，则士卒至死，无有异志也。</p>
        <p class="comment">梅尧臣曰：妖祥之事不作，疑惑之言不入，则军必不乱，死而后己。</p>
        <p class="comment">王皙曰：灾样神异，有以惑人，故禁止之。</p>
        <p class="comment">张预曰：欲士死战，则禁止军吏，不得言妖样之事，恐惑众也；去疑惑之计，则至死无他虑。《司马法》曰：“灭厉祥。”此之谓也。倘士卒未有必战之心，则亦有假妖祥以使众者，田单守即墨，命一卒为神，每出入约束必称神，遂破燕是也。</p>
        <p>四吾士无余财，非恶货也；无余命，非恶寿也。</p>
        <p class="comment">曹操曰：皆烧焚财物，非恶货之多也；弃财致死者，不得已也。</p>
        <p class="comment">杜牧曰：若有财货，恐士卒顾恋，有苟生之意，无必死之心也。</p>
        <p class="comment">梅尧臣曰：不得已竭财货，不得已尽死战。“</p>
        <p class="comment">王皙曰：足用而已，士顾财富则偷生；死战而已，士顾生路则无斗志矣。</p>
        <p class="comment">张预曰：货与寿，人之所爱也，所以烧掷财宝、割弃性命者，非憎恶之也，不得已也。</p>
        <p>四令发之日，士卒坐者涕沾襟，偃卧者涕交颐。</p>
        <p class="comment">曹操曰：皆持必死之计。</p>
        <p class="comment">李筌曰：弃财与命，有必死之志，故割而流涕也。</p>
        <p class="comment">杜牧曰：士皆以死为约，未战之日，先令曰：“今日之事，在此一举；若不用命，身膏草野，为禽兽所食迫。”</p>
        <p class="comment">梅尧臣曰：决以死力，牧说是也。</p>
        <p class="comment">王皙曰：感励之使然。</p>
        <p class="comment">张预曰：感激之，故涕位也。未战之日，先令曰：“今日之事，在此一举；若不用命，身膏草野，为禽兽所食。”或曰：凡行军飨士使酒，拔剑起舞，作朋角抵，伐鼓叫呼，所以增其气。若令涕位，无乃挫其壮心乎？答曰：先决其死力，后激其锐气，则无不胜。倘无必死之心，其气虽盛，何由克之？若荆柯于易水，士皆垂泪涕位；及复为羽声慷慷，则皆瞋目、发上指冠是也。</p>
        <p>四投之无所往者，诸、刿之勇也。</p>
        <p class="comment">李筌曰：夫兽穷则博，乌穷则啄，令急迫，则专诸、曹刿之勇也。杜牧曰：言所投之处，皆为专诸、曹刿之勇。</p>
        <p class="comment">梅尧臣曰：既令以必死，则所往皆有专诸、曹判之勇。</p>
        <p class="comment">张预曰：人怀必死，则所向皆有专诸、曹刿之勇也。专诸，吴公子光使刺杀吴王僚者；刿当为沫，曹沫以勇力事鲁庄公，尝执匕首，劫齐桓公：</p>
        <p>四故善用兵者，譬如率然；</p>
        <p class="comment">梅尧臣曰：相应之容易也。</p>
        <p>四率然者，常山之蛇也。击其首则尾至，击其尾则首至，击其中则首尾俱至。</p>
        <p class="comment">梅尧臣曰：蛇之为物也，不可击；击之，则率然相应。</p>
        <p class="comment">张预曰：率，犹速也；击之则速然相应。此喻阵法也。《八阵图》曰：“以后为前，以前为后，四头八尾，触处为首，敌冲其中，首尾俱救。”</p>
        <p>四敢间：兵可使如率然乎？</p>
        <p class="comment">梅尧臣曰：可使兵首尾率然相应如一体乎？</p>
        <p>四曰：可。夫吴人与越人相恶也，当其同舟而济，遇风，其相救也如左右手。</p>
        <p class="comment">梅尧臣曰：势使之然。</p>
        <p class="comment">张预曰：吴、越，仇雠也，同处危难，则相救如两手。况非仇雠者，岂不犹率然之相应乎？</p>
        <p>四是故方马埋轮，未足恃也；</p>
        <p class="comment">曹操曰：方，缚马也。埋轮，示不动也。此言专难不如权巧。故曰：虽方马埋轮，不足恃也。</p>
        <p class="comment">李筌曰：投兵无所往之地，人自斗，如蛇之首尾，故吴越之人，同舟相救，虽缚马埋轮，未足恃也。</p>
        <p class="comment">杜牧曰：缚马使为方阵，埋轮使不动，虽如此，亦未足称为专固而足为恃。须任权变，置士于必死之地，使人自为战，相救如两手，此乃守固必胜之道而足为恃也。</p>
        <p class="comment">陈皞曰：人之相恶，莫甚吴越，同舟遇风，而犹相救。何则？势使之然也。夫用兵之道，若陷在必战之地，使怀俱死之忧，则首尾前后，不得不相救也。有吴越之恶，犹如两手相救，况无吴越之恶乎？盖言贵于设变使之，则勇怯之心一也。梅尧臣同杜牧注。</p>
        <p class="comment">王皙曰：此谓在难地自相救耳。蛇之首尾，人之左右手，皆喻相救之敏也。同舟而济，在险难也，吴越犹无异心，况三军乎？故其足恃，甚于方马埋轮。曹公说是也。</p>
        <p class="comment">张预曰：上文历言置兵于死地，使人心专固。然此未足为善也。虽置之危地，亦须用权智使人，令相救如左右手，则胜矣。故曰：虽缚马埋轮，未足恃固以取胜；所可必恃者，要使士卒相应如一体也。</p>
        <p>齐勇若一，政之道也。</p>
        <p class="comment">李筌曰：齐勇者，将之道。</p>
        <p class="comment">杜牧曰：齐正勇敢，三军如一，此皆在于为政者也。</p>
        <p class="comment">陈皞曰：政令严明，则勇者不得独进，怯者不得独退，三军之士如一也。</p>
        <p class="comment">梅尧臣曰：使人齐勇如一心而无法者，得军政之道也。</p>
        <p>王皙同梅尧臣注。</p>
        <p class="comment">张预曰：既置之危地，又使之相救，则三军之众，齐力同勇如一夫，是军政得其道也。</p>
        <p>五刚柔皆得，地之理也。</p>
        <p class="comment">曹操曰：强弱一势也。</p>
        <p class="comment">李筌曰：刚柔得者，因地之势也。</p>
        <p class="comment">杜牧曰：强弱之势，须因地形而制之也。</p>
        <p class="comment">梅尧臣曰：兵无强弱，皆得用者，是因地之势也。</p>
        <p class="comment">王皙曰：刚柔，犹强弱也。言三军之士，强弱皆得其用者，地利使之然也。曹公曰：“强弱一势”是也。</p>
        <p class="comment">张预曰：得地利，则柔弱之卒亦可以克敌，况刚强之兵乎？刚柔俱获其用者，地势使之然也。</p>
        <p>五故善用兵者，携手若使一人，不得已也。</p>
        <p class="comment">曹操曰：齐一貌也。</p>
        <p class="comment">李筌曰：理众如理寡也。</p>
        <p class="comment">杜牧曰：言使三军之士，如牵一夫之手，不得已皆须从我之命，喻易也。</p>
        <p class="comment">贾林曰：携手，翻迭之貌，便于回运。以前为后，以后为前，以左为右，以右为左，故百万之众如一人也。</p>
        <p class="comment">梅尧臣曰：用三军如携手使一人者，势不得已，自然皆从我所挥也。</p>
        <p class="comment">王皙曰：携使左右前后，率从我也。</p>
        <p class="comment">张预曰：三军虽众，如提一人手而使之，言齐一也。故曰：将之所挥，莫不从移；将之所指，莫不前死。</p>
        <p>五将军之事：静以幽，正以治。</p>
        <p class="comment">曹操曰：谓清净幽深平正。</p>
        <p class="comment">杜牧曰：清净简易，幽深难测，平正无偏，故能致治。</p>
        <p class="comment">梅尧臣曰：静而幽邃，人不能测；正而自治，人不能挠。</p>
        <p class="comment">王哲曰：静则不挠，幽则不测，正则不偷，治则不乱。</p>
        <p class="comment">张预曰：其谋事，则安静而幽深，人不能测；其御下，则公正而整治，人不敢慢。</p>
        <p>五能愚士卒之耳目，使之无知。</p>
        <p class="comment">曹操曰：愚，误也。民可与乐成，不可与虑始。</p>
        <p class="comment">李筌 曰：为谋未熟，不欲令士卒知之，可以乐成，不可与谋始。是以先愚其耳目，使无见知。</p>
        <p class="comment">杜牧曰：言使军士非将军之令，其他皆不知，如聋如替也。</p>
        <p class="comment">梅尧臣曰：凡军之权谋，使由之，而不使知之。</p>
        <p class="comment">王皙曰：杜其见闻。</p>
        <p>何氏同杜牧注。</p>
        <p class="comment">张预曰：士卒懵然无所闻见，但从命而已。</p>
        <p>五易其事，革其谋，使人无识；</p>
        <p class="comment">李筌曰：谋事或变，而不识其原。</p>
        <p class="comment">杜牧曰：所为之事，所有之谋，不使知其造意之端，识其所缘之本也。</p>
        <p class="comment">梅尧臣曰：改其所行之事，变其所为之谋，无使人之能识也。</p>
        <p class="comment">王皙曰：己行之事，已施之谋，当革易之，不可再也。</p>
        <p class="comment">何氏曰：将术以不穷为奇也。</p>
        <p class="comment">张预曰：前所行之事，旧所发之谋，皆变易之，使人不可知也。若裴行俭令军士下营讫，忽使移就崇冈，初将吏皆不悦。是夜风雨暴至，前设营所，水深丈余，将士惊服。因问曰：“何以知风雨也？”行俭笑曰：“自今但依吾节制，何须问我所由知也！”</p>
        <p>五易其居，迂其途，使人不得虑。</p>
        <p class="comment">李筌曰：行路之便，众人不得知其情。</p>
        <p class="comment">杜牧曰：易其居，去安从危；迂其途，舍近即远，士卒有必死之心。</p>
        <p class="comment">陈皞曰：将帅凡举一事，切委曲而致之，无使人得计虑者。</p>
        <p class="comment">贾林曰：居我要害，能使自移，途近于我，能使迂之，发机微，路人不能知也。</p>
        <p class="comment">梅尧臣曰：更其所安之居，迂其所趋之途，无使人能虑也。</p>
        <p class="comment">王皙曰：处易者，将致敌以求战也；迂途者，示远而密袭也。</p>
        <p class="comment">张预曰：其居则去险而就易，其途则舍近而从远，人初不晓其旨，及胜乃服。太白山人曰：“兵贵诡道者，非止诡敌也，抑诡我士卒，使由之而不使知之也。”</p>
        <p>五帅与之期，如登高而去其梯；</p>
        <p class="comment">梅尧臣曰：可进而不可退也。</p>
        <p>五帅与之深入诸侯之地，而发其机，</p>
        <p class="comment">杜牧曰：使无退心，孟明焚舟是也。一本帅与之登高。</p>
        <p class="comment">陈皞曰：发其心机。</p>
        <p class="comment">贾林曰：动我机权，随事应变。</p>
        <p class="comment">梅尧臣曰：发其危机，使人尽命。</p>
        <p class="comment">王皙曰：皆励决战之志也。机之发，无复回也。贾诩劝曹公曰：“必决其机”是也。</p>
        <p class="comment">张预曰：去其梯，可进而不可退；发其机，可往而不可返。项羽济河沉舟之类也。</p>
        <p>五焚舟破釜；若驱群羊，驱而往，驱而来，莫知所之。</p>
        <p class="comment">曹操曰：一其心也。</p>
        <p class="comment">李筌曰：还师者，皆焚舟梁，坚其志，既不知谋，又无返顾之心，是以如驱羊也。</p>
        <p class="comment">杜牧曰：三军但知进退之命，不知攻取之端也。</p>
        <p class="comment">梅尧臣曰：但驯然从驱，莫知其他也。</p>
        <p class="comment">何氏曰：士之往来，惟将之令，如羊之从牧者。</p>
        <p class="comment">张预曰：群羊往来，牧者之随；三军进退，惟将之挥。</p>
        <p>聚三军之众，投之于险，此谓将军之事也。</p>
        <p class="comment">曹操曰：险，难也。</p>
        <p class="comment">梅尧臣曰：措三军于险难而取胜者，为将之所务也。</p>
        <p class="comment">张预曰：去梯发机，置兵于危险以取胜者。此将军之所务也。</p>
        <p>六九地之变，屈伸之利，人情之理，不可不察。</p>
        <p class="comment">曹操曰：人情见利而进，见害而退。</p>
        <p class="comment">杜牧曰：言屈伸之利害，人情之常理，皆因九地以变化。今欲下文重举九地，故于此重言，发端张本也。</p>
        <p class="comment">梅尧臣曰：九地之变，有可屈可伸之利，人情之常理，须审察之。</p>
        <p class="comment">王皙曰：明九地之利害，亦当极其变耳。言屈伸之利者，未见便则屈，见便则伸；言人情之理者，深专浅散，围御之谓也。</p>
        <p class="comment">张预曰：九地之法，不可拘泥，须识变通，可屈则屈，可伸则伸，审所利而已。此乃人情之常理，不可不察。</p>
        <p>六凡为客之道：深则专，浅则散。</p>
        <p class="comment">梅尧臣曰：深则专固，浅则散归。此而下重言九地者，孙子勤勤于九变也。</p>
        <p class="comment">张预曰：先举兵者为客，入深则专固，入浅则士散，此而下言九地之变。</p>
        <p>六去国越境而师者，绝地也；</p>
        <p class="comment">梅尧臣曰：进不及轻，退不及散，在二地之间也。</p>
        <p class="comment">王皙曰：此越邻国之境也，是谓孤绝之地，当速决其事。若吴王伐齐。近之兵如此者鲜，故不同九地之例。</p>
        <p class="comment">张预曰：去己国，越人境而用师者，危绝之地也。若秦师过周而袭郑是也。此在九地之外而言之者，战国时间有之也。</p>
        <p>六四达者，衢地也；</p>
        <p class="comment">梅尧臣曰：驰道四出，敌当一面。</p>
        <p class="comment">张预曰：敌当一面，旁国四属。</p>
        <p>六入深者，重地也；</p>
        <p class="comment">梅尧臣曰：士卒以军为家，故心无散乱。</p>
        <p>六入浅者，轻地也；</p>
        <p class="comment">梅尧臣曰：归国尚近，心不能专。</p>
        <p>六背固前隘者，围地也；</p>
        <p class="comment">梅尧臣曰：背负险固，前当厄塞。</p>
        <p class="comment">张预曰：前狭后险，进退受制于人也。</p>
        <p>六无所往者，死地也。</p>
        <p class="comment">梅尧臣曰：穷无所之。</p>
        <p class="comment">张预曰：左右前后穷无所之地。</p>
        <p>六是故散地，吾将一其志；</p>
        <p class="comment">李筌曰：一卒之心。</p>
        <p class="comment">杜牧曰：守则志一，战则易散。</p>
        <p class="comment">梅尧臣曰：保城备险，一志坚守；候其虚懈，出而袭之。</p>
        <p class="comment">张预曰：集人聚谷，一志固守；依险设伏，攻敌不意。</p>
        <p>轻地，吾将使之属；</p>
        <p>曹操李筌曰：使相。及属。</p>
        <p class="comment">杜牧曰：部伍营垒，密近联属，盖以轻散之地，一者备其逃逸，二者恐其敌至，使易相救。</p>
        <p class="comment">杜佑曰：使，相仍也。轻地还师，当安道促行，然令相属续，以备不虞也。</p>
        <p class="comment">梅尧臣曰：行则队校相继，止则营垒联属，脱有敌至，不有散逸也。</p>
        <p class="comment">王皙曰：绝则人不相恃。</p>
        <p class="comment">张预曰：密营促队，使相属续，以备不虞，以防逃遁。</p>
        <p>七争地，吾将趋其后；</p>
        <p class="comment">曹操曰：利地在前，当速进其后也。</p>
        <p class="comment">李筌曰：利地必争，益其备也。此筌以趋字为多字，</p>
        <p class="comment">杜牧曰：必争之地，我若已后，当疾趋而争，况其不后哉！</p>
        <p class="comment">陈皞曰：二说皆非也。若敌据地利，我后争之，不亦后据战地而趋战之劳乎？所谓争地必趋其后者，若地利在前，先分精锐以据之；彼若恃众来争，我以大众趋其后，无不克者，赵奢所以破秦军也。</p>
        <p class="comment">杜佑曰：利地在前，当进其后，争地先据者胜，不得者负，故从其后，使相及也。</p>
        <p class="comment">梅尧臣曰：敌未至其地，我若在后，则当疾趋以争之。</p>
        <p class="comment">张预曰：争地贵速，若前驱至而后不及，则未可；故当疾进其后，使首尾俱至。或曰：趋其后，谓后发先至也。</p>
        <p>七交地，吾将谨其守；</p>
        <p class="comment">杜牧曰：严壁垒也。</p>
        <p class="comment">梅尧臣曰：谨守壁垒，断其通道。</p>
        <p class="comment">王皙曰：惧袭我也。</p>
        <p class="comment">张预曰：不当阻绝其路，但严壁固守，候其来，则设伏击之。</p>
        <p>七衢地，吾将固其结；</p>
        <p class="comment">杜牧曰：结交诸侯，使之牢固。</p>
        <p class="comment">梅尧臣曰：结诸侯，使之坚固，勿令敌先。</p>
        <p class="comment">王皙曰：固以德礼威信，且示以利害之计。</p>
        <p class="comment">张预曰：财市以利之，盟誓以要之，坚固不渝，则必为我助。</p>
        <p>七重地，吾将继其食；</p>
        <p class="comment">曹操曰：掠彼也。</p>
        <p class="comment">李筌曰：馆谷于敌也。继一作掠。</p>
        <p class="comment">贾林曰：使粮相继而不绝也。</p>
        <p class="comment">杜佑曰：深入，当继其粮饷。</p>
        <p class="comment">梅尧臣曰：道既遐绝，不可归国取粮，当掠彼以食军。</p>
        <p class="comment">张预曰：兵在重地，转输不通，不可乏粮，当掠彼以续食。</p>
        <p>七圮地，吾将进其涂；</p>
        <p class="comment">曹操曰：疾过去也。</p>
        <p class="comment">李筌曰：不可留也。</p>
        <p class="comment">杜佑曰：疾行无舍此地。</p>
        <p class="comment">梅尧臣曰：无所依，当速过。</p>
        <p class="comment">张预曰：遇记毁之地，宜引兵速过。</p>
        <p>七围地，吾将塞其阙；</p>
        <p>曹操李筌曰：以一士心也，</p>
        <p class="comment">杜牧曰：兵法围师必阙，示以生路，令无死志，因而市之。今若我在围地，敌开生路以诱我卒，我返自塞之，令士卒有必死之心。</p>
        <p>后魏末，齐神武起义兵于河北，为朱兆、天光、度律、仲远等四将会于邺南，士马精强，号二十万，围神武于南陵山。时神武马二千，步军不满三万。兆等设围不合，神武连系牛驴自塞之。于是将士死战，四面奋击，大破兆等四将也。</p>
        <p class="comment">盂氏曰：意欲突围，示以守固。</p>
        <p class="comment">杜佑曰：塞其阙，不欲走之意。</p>
        <p class="comment">梅尧臣曰：自塞其旁道，使士卒必死战也。</p>
        <p class="comment">王皙曰：惧人有走心</p>
        <p class="comment">张预曰：吾在敌围，敌开生路，当自塞之，以一士心。齐神武系牛马以塞路，而士卒死战是也。</p>
        <p>七死地，吾将示之以不活。</p>
        <p>曹操李筌曰：励志也。</p>
        <p class="comment">杜牧曰：示之必死，令其自奋以求生也。</p>
        <p class="comment">贾林曰：禁财弃粮，堙井破灶，示必死也。</p>
        <p class="comment">杜佑曰：励士也。焚辎重，弃粮食，塞井夷灶，示无生意，必殊死战也。</p>
        <p class="comment">梅尧臣曰：必死可生，人尽力也。</p>
        <p>王皙同梅尧臣注</p>
        <p>何氏同杜牧注。</p>
        <p class="comment">张预曰：焚辎重，弃粮食，塞进夷灶，示以无活，励之使死战也。</p>
        <p>七故兵之情：围则御，</p>
        <p class="comment">曹操曰：相持御也。</p>
        <p class="comment">李筌曰。敌围我则御之。</p>
        <p class="comment">杜牧曰：言兵在围地，始乃人人有御敌持胜之心，相御持也。穷则同心守御。</p>
        <p>梅尧臣同杜牧注。</p>
        <p class="comment">
            </strong> <strong>张预曰：在围则自然持御。</p>
<p>七不得已则斗，</p>
<p class="comment">曹操曰：势有不得己也。</p>
<p class="comment">李筌曰：有不得已则战。</p>
<p class="comment">梅尧臣曰：势无所往必斗。</p>
<p class="comment">王皙曰：脱死难者，唯斗而已。</p>
<p class="comment">张预曰：势不可已，须悉力而斗。</p>
<p>过则从。</p>
<p class="comment">曹操曰：陷之甚过，则从计也。</p>
<p class="comment">李筌曰：过则审蹑。又云：陷之于过，则谋从之。</p>
<p class="comment">孟氏曰：甚陷则无所不从。</p>
<p>梅尧臣同孟氏注。</p>
<p class="comment">张预曰：深陷于危难之地，则无不从计。若班超在鄯善，欲与麾下数十人杀虏使，乃谆谕之。其士卒曰，“今在危亡之地，死生从司马”是也。</p>
<p>八是故不知诸侯之谋者，不能预交；不知山林、险阻、沮泽之形者，不能行军；不用乡导者，不能得地利。</p>
<p class="comment">曹操曰：上已陈此三事，而复云者，力恶不能用兵，故复言之。</p>
<p class="comment">李筌曰：三事，军之要也。</p>
<p class="comment">梅尧臣曰：已解《军争篇》中。重陈此三者，盖言敌之情状，地之利害，当预知焉。</p>
<p class="comment">王皙曰：再陈者，勤戒之也。</p>
<p class="comment">张预曰：知此三事，然后能审九地之利害，故再陈于此也。</p>
<p>八四五者，不知一，非霸王之兵也。</p>
<p class="comment">曹操曰：谓九地之利害。或曰：上四五事也。</p>
<p class="comment">张预曰：四五，谓九地之利害，有一不知，未能全胜。</p>
<p>八夫霸王之兵，伐大国，则其众不得聚；威加于敌，则其交不得合。</p>
<p class="comment">李筌曰：夫并兵震威，则诸侯自顾，不敢预交。</p>
<p class="comment">杜牧曰：权力有余也；能分散敌也。</p>
<p class="comment">盂氏曰：以义制人，人谁敢拒？</p>
<p class="comment">陈皞曰：虽有霸王之势，伐大国，则我众不得聚，要在结交外援。若不如此，但以威加于敌，逞己之强，则必败也。</p>
<p class="comment">梅尧臣曰：伐大国，能分其众，则权力有余也。权力有余，则威加敌，威加敌；则旁国惧；旁国惧，则敌交不得合也。</p>
<p class="comment">王皙曰：能知敌谋，能得地利，又能形之，使其不相救，不相恃，则虽大国，岂能聚众而拒我哉？威之所加者大，则敌交不得合。</p>
<p class="comment">张预曰：恃富强之势，而亟伐大国，则己之民众，将怨苦而不得聚也。甲兵之威，倍胜于敌国，则诸侯惧，而不敢与我合交也。或曰：侵伐大国；若大国一败，则小国离而不聚矣。若晋楚争郑，晋胜则郑附，晋败则郑叛也。小国既离，则敌国之权力分而弱矣。或我之兵威，得以增胜于彼，是则诸侯岂敢与敌人交合乎？</p>
<p>八是故不争天下之交，不养天下之权，信己之私，威加于敌，故其城可拔，其国可隳。</p>
<p class="comment">曹操曰：霸者，不结成天下诸侯之权也。绝天下之交，夺天下之权，故己威得伸而自私。</p>
<p class="comment">李筌曰：能绝天下之交，惟得伸己之私志，威而无外交者。</p>
<p class="comment">杜牧曰：信，伸也。言不结邻援，不蓄养机权之计，但逞兵威加于敌国，贵伸己之私欲，若此者则其城可拔，其国可隳。齐桓公问于管仲曰：“必先顿甲兵，修文德，正封疆，而亲四邻，则可矣。”于是复鲁卫燕所侵地，而以好成，四邻大亲。乃南伐楚，北伐山戎，东制令支，折（斩）孤竹，西服流沙，兵车之会六，乘车之会三。乃率诸侯而朝天子。</p>
<p>吴夫差破越于会稽，败齐于艾陵，阙沟于商鲁，会晋于黄池，争长而反，威力。诸侯，诸侯不敢与争。勾践伐之。乞师齐楚，齐楚不应。民疲兵顿，为越所灭。越王勾践问战于申包胥曰：“越国南则楚，西则晋，北则齐，春秋皮市玉帛子女以宾眼焉，未尝敢绝，求以报吴，愿以此战。”包胥曰：“善哉，蔑以力”焉：”遂伐吴，灭之。</p>
<p class="comment">贾林曰：诸侯既惧，不得附聚，不敢合从，我之智谋威力有余，诸侯自归，何用养交之也。不养一作不事。</p>
<p class="comment">陈皞曰：智力既全，威权在我，但自养士卒，为不可胜之谋，天下诸侯，无权可事也。仁智义谋，己之私有，角以济众，故曰：伸私威振天下。德光四海，恩沾品物，信及豚鱼，百姓归心，无思不服。故攻城必拔，伐国必隳也。</p>
<p class="comment">梅尧臣曰：敌既不得与诸侯合交，则我亦不争其交，不养其权，用己力而已尔。威亦增胜于敌矣。故可拔其城，可隳其国。此谓霸王之兵也。</p>
<p class="comment">王皙曰：结交养权，则天下可从；申私损威，则国城不保。</p>
<p class="comment">张预曰：不争交援，则势孤而助寡；不养权力，则人离而国弱；伸一己之私忿，暴兵威于敌国，则终取败亡也。或曰：敌国众既不得聚，交又不得合，则我当绝其交，夺其权，得伸己所欲，而威倍于敌国，故人城可得而拔，人国可得而隳也。</p>
<p>八施无法之赏，悬无政之令，</p>
<p class="comment">贾林曰：欲拔城隳国之时，故悬国外之赏罚，行政外之威令，故不守常法常政。故曰：无法无政。</p>
<p class="comment">梅尧臣曰：瞻功行赏，法不预设；临敌作誓，政不先悬。</p>
<p class="comment">王皙曰：杜好偷也。曹公曰：“军法令不预施悬之。”《司马法》日：“见敌作誓，瞻功行赏。”此之谓也。</p>
<p class="comment">张预曰：法不先施，政不预告，皆临事立制，以励士心。《司马法》曰：“见敌作誓，瞻功行赏。”</p>
<p>八犯三军之众，若使一人。</p>
<p class="comment">曹操曰：犯，用也。言明赏罚，虽用众，若使一人也。</p>
<p class="comment">李筌曰：善用兵者，为法作攻，而入不知；悬事无令，而入从之。是以犯众如一人也。</p>
<p class="comment">梅尧臣曰：犯，用也。赏罚（犯）严明，用多若用寡也。</p>
<p class="comment">张预曰：赏功不逾时，罚罪不迁列；赏罚之典既明且速，则用众如寡也。</p>
<p>八犯之以事，勿告以言；</p>
<p class="comment">梅尧臣曰：但用以战，不告以谋。</p>
<p class="comment">王皙曰：情泄则谋乖。</p>
<p class="comment">张预曰：任用之于战斗，勿谕之以权谋；人知谋则疑也。若裴行俭不告士卒以徙营之由是也。</p>
<p>八犯之以利，勿告以害。</p>
<p class="comment">曹操曰：勿使知害。</p>
<p class="comment">李筌曰：犯，用也。卒知言与害，则生疑难。”</p>
<p class="comment">梅尧臣曰：用令知利，不令知害。</p>
<p class="comment">王皙曰：虑疑惧也。</p>
<p class="comment">张预曰：人情见利则进，知害则避，故勿告以害也。</p>
<p>八投之亡地然后存；陷之死地然后生。</p>
<p class="comment">曹操曰：必殊死战，在亡地无败者。孙子曰：“兵恐不投之死地也。”</p>
<p class="comment">李筌曰：兵居死地，必决命而斗以求生。韩信水上军，则其义也。</p>
<p class="comment">梅尧臣曰：地虽曰亡，力战不亡；地虽曰死，死战不死。故亡者存之基，死者生之本也。</p>
<p class="comment">何氏曰：如汉王遣将韩信击赵，未至井陉口三十里，止舍。夜半传发，选轻骑二千人，人持一赤帜，从间道草山而观赵军。诫曰：“赵见我走，必空壁逐我；汝疾入赵壁，拔赵帜，立汉帜。”令其稗将传餐曰：“今日破赵会食。”信乃使万人先行拙，背水阵。赵军遥见而大笑。平旦，信建将军之旗鼓，行出井陉口，赵开壁击之，大战良久。于是信走水上军。赵空壁逐信。信已入水上军，军皆殊死战，不可败。信所出奇兵二千骑，驰入赵壁，皆拔赵帜，立汉赤帜。赵军攻信，既不得，还壁，见汉帜，大惊，遂乱，遁走。于是汉兵夹击，大破虏赵军，斩陈余泜水上，擒赵王。诸将因同信曰：“兵法：右背山陵，前左水泽。今者将军令臣等反背水阵，曰：破赵会食。臣等不服。然竟以胜，此何术也？”信曰：“此在兵法，顾诸君不察耳。兵法不曰，陷之死地而后生，置之亡地而后存乎？且信非得素柑循士大夫也，此所谓驱市人而战，其势非置之死地，使人人自为战，今与之生地，皆走，宁尚可得而用之乎？”诸将皆眼，曰：“非所及也！”</p>
<p>梁将陈庆之守涡阳城，与后魏军相持，自春至冬，数十百战，师老气衰。魏之援兵复欲筑垒于军后，诸将恐腹背受敌，议退师。庆之曰：“共来至此，涉历一岁，糜费粮仗，其数极多。诸军并无斗心，皆谋退缩，岂是欲立功名，直聚为钞暴耳！吾闻置兵死地，乃可求生，须虏大合，然后与战必捷。”诸将壮其计，从之。魏人掎角作十三城，庆之衔枚夜出，陷其四垒。所余九城，兵甲犹盛。乃陈其俘馘，鼓噪而攻，遂大奔溃，斩获略尽。</p>
<p>后魏未，齐神武兴义兵于河北。时尔朱兆等四将，兵马号二十万，夹洹水而军。时神武士马不满三万，以众寡不敌，遂于韩陵山为圆阵，系牛驴以塞道。于是将士皆死战，四面奋击，大破之。齐神武兵少天光等兵十倍，围面缺之，神武乃自塞其缺，士皆有必死之志，是以破敌也。</p>
<p>高齐北豫州刺史司马消难请降后周，周将杨忠与柱国达奚武援之。于是共率骑士五千人，各乘马一匹，从间道驰入齐境五百里，前后遣三使报消难，而皆不反命。去豫州三十里，武疑有变，欲还。忠曰：“有进死，无退生！”独以千骑，夜趣城下，四面峭绝，徒闻击析之声。武亲来，麾数百骑以西；忠勒余骑不动，候门开而入。乃驰遣召武。时齐镇城将伏敬远勒甲士二千人据东陴，举烽严警；武惮之，不欲保城，乃多取财帛，以消难及其属先归。忠以三千骑为殿。到洛南，皆解鞍而卧，齐众来追，至于洛北。忠谓将土曰：“但饱食。今在死地，贼必不敢渡水以当吾锋。“食毕，齐兵佯若渡水，忠驰将击之，齐兵不敢逼，遂徐引而退。</p>
<p class="comment">张预曰：置之死亡之地，则人自为战，乃可存活也。项羽（将）救赵，破釜焚庐，示以必死；诸侯从壁上观，楚战士无不一当十，遂虏秦将是也。</p>
<p>夫众陷于害，然后能力胜败。</p>
<p class="comment">梅尧臣曰：未陷难地，则士卒心不专；既陷危难，然后胜败在人为之尔。</p>
<p class="comment">张预曰：土卒用命，则胜败之事，在我所为。</p>
<p>九故为兵之事，在于顺详敵之意，</p>
<p class="comment">曹操曰：佯，愚也。或曰：彼欲进，设伏而退；欲去，开而击之。</p>
<p class="comment">李筌曰：敌欲攻，我以守待之；敌欲战，我以奇待之。退伏利诱，皆顺其所欲。</p>
<p class="comment">杜牧曰：夫顺敌之意，盖言我欲击敌，未见其隙，则藏形闭迹，敌人之所为，顺之勿惊。假如强以凌我，我则示怯而伏，且顺其强，以骄其意，候其懈怠而攻之。假如欲退而归，则开围使去，以顺其退，使无斗心，遂因而击之。皆顺敌之旨也。</p>
<p class="comment">陈皞曰：顺敌之旨，不假多说，但强示之弱，进示之退，使敌心不戒，然后攻而破之必矣。</p>
<p class="comment">梅尧臣曰：佯怯、佯弱、佯乱、佯北，敌人轻来，我志乃得，</p>
<p class="comment">张预曰：彼欲进则诱之令进，彼欲退则缓之令退，奉顺其旨，设奇伏以取之。或曰：敌有所欲，当顺其意以骄之、留为后图。若东胡遣使谓冒顿曰：“欲得头曼千里马。”冒顿与之。复遣使来曰：“愿得单于一阏氏。”冒顿又与之。及其骄怠而击之，遂灭东胡是也。</p>
<p>九并敌一向，千里杀将，</p>
<p class="comment">曹操曰：并兵向敌，虽千里能擒其将也。</p>
<p class="comment">杜牧曰：上文言为兵之事，在顺敌人之意，此乃未见敌人之隙耳。若己见其隙，有可攻之势，则须并兵专力，以向敌人，虽千里之远，亦可以杀其将也。</p>
<p class="comment">贾林曰：能以利诱敌人，使一向趋之，则我虽远千里，亦可擒杀其将。</p>
<p class="comment">梅尧臣曰：随敌一向，然后发伏出奇，则能远擒其将。</p>
<p class="comment">王皙曰：顺敌意，随敌形，及其空虚不虞，并兵一力以向之，乘势可千里而覆军杀将也。</p>
<p class="comment">张预曰：敌既骄情，则并兵力以向之，可以覆其军，杀其将，则明如冒顿灭东胡之事是也。</p>
<p>九此谓巧能成事者也。</p>
<p class="comment">曹操曰：是成事巧者也。一作是谓巧攻成事。</p>
<p class="comment">梅尧臣曰：能顺敌而取胜，机巧者也。</p>
<p class="comment">何氏曰：能如此者，是巧攻之成事也。</p>
<p class="comment">张预曰：始顺其意，后杀其将，成事之巧也。</p>
<p>九是故政举之日，夷关折符，无通其使，</p>
<p class="comment">曹操曰：谋定，则闭关以绝其符信，勿通其使。</p>
<p class="comment">李筌曰：政令既行，闭关折符，无得有所沮议，恐惑众士心也。</p>
<p class="comment">杜牧曰：其所不通，岂敌人之使乎？若敌人之使不受，则何必夷关折符，然后为不通乎？答曰：夷关折符者，不令国人出入。盖恐敌人有问使潜来，或藏形隐迹，由危历险，或窃符盗信，修正假托姓名，而来窥我也。无通其使者，敌人若有使来聘，亦不可受之；恐有智能之士，如张孟谈、娄敬之属，见其微而知著，测我虚实也。此乃兵形未成，恐敌人先事以制我也。兵形已成，出境之后，则使在其间，古之道也。</p>
<p class="comment">梅尧臣曰：夷，灭也；折，断也。举政之日，灭塞关梁，断毁符节，使不通也。使不通者，恐泄我事也。</p>
<p class="comment">张预曰：庙算已定，军谋己成，则夷塞关梁，毁折符信，勿通使命，恐泄我事也。彼有使来，则当纳之。故下文云：敌之开阖，必亟入之。</p>
<p>九厉于廊庙之上，以诛其事。</p>
<p class="comment">曹操曰：诛，治也。</p>
<p class="comment">杜牧曰：厉，揣厉也。言廊庙之上，诛治其事，成败先定，然后兴师。一本作以谋其事。</p>
<p class="comment">梅尧臣曰：严整于廊庙之上，以计其事，言其密也。</p>
<p class="comment">何氏曰：磨厉庙胜之策，以责成其事。</p>
<p class="comment">张预曰：兵者大事，不可轻议，当惕厉于庙堂之上，密治其事，贵谋不外泄也。</p>
<p>九敌人开阖，必亟入之。</p>
<p class="comment">曹操曰：敌有间隙，当急入之也。</p>
<p class="comment">李筌曰：敌开阖未定，必急来也。</p>
<p class="comment">孟氏曰：开阖，间者也，有间来，则疾内之。</p>
<p>梅尧臣同孟氏注。</p>
<p class="comment">张预曰：开闺，谓间（间谓）使也。敌有间来，当急受之。或曰：谓敌人或开或阖，出入无常，进退未决，则宜速乘之。</p>
<p>九先其所爱，</p>
<p class="comment">曹操曰：据利便也。</p>
<p class="comment">李筌曰：先攻其积聚及妻子，利不择其用也。</p>
<p class="comment">杜牧曰：凡是敌人所爱情倚恃以为军者，则先夺之也。</p>
<p class="comment">梅尧臣曰：先察其便利爱惜之所也。</p>
<p>何氏同杜牧注。</p>
<p>九微与之期。</p>
<p class="comment">曹操曰：后人发，先人至。</p>
<p class="comment">杜牧曰：微者，潜也。言以敌人所爱利便之处，为期将欲谋夺之，故潜往赴期，不令敌人知也。</p>
<p class="comment">陈皞曰：我若先夺便地，而敌不至，虽有其利，亦奚用之？是以欲取其爱惜之处，必先微与敌人相期，误之使必至。</p>
<p class="comment">梅尧臣曰：微露之期，使间归告，然后我后人发，先人至也。后发者，欲其必赴也；先至者，夺其所爱也。</p>
<p class="comment">王皙曰：权，谲也。微者所以示密。曹公曰：“先敌至也。”</p>
<p class="comment">张预曰：兵所爱者便利之地，我欲先据，当微露其意，与之相期；敌方趋之，我乃后发而先至也。所以使敌先趋者，恐我至而敌不来也。故曰：争地，吾将趋其后。</p>
<p>九践墨随敌，以决战事。</p>
<p class="comment">曹操曰：行践规矩，无常也。</p>
<p class="comment">李筌曰：墨者，出道也。出迟道而从之恐不及。</p>
<p class="comment">杜牧曰：墨，规矩也。言我常须践履规矩，深守法制，随敌人之形；若有可乘之势，则出而决战也。</p>
<p class="comment">陈皞曰：兵虽要在迅速以决战事，然自始及未，须守法制，纵获胜捷，亦不可争竞扰乱也。城濮之战，晋文公登有宰之墟以望其师，曰：“少长有礼，其可用也。”践墨一作刬墨。</p>
<p class="comment">贾林曰：刬，除也；墨，绳墨也。随敌计以决战事，惟胜是利，不可守以绳墨而为。</p>
<p class="comment">梅尧臣曰：举动必践法度，而随敌屈伸，因利以决战也。</p>
<p class="comment">王皙曰：践兵法如绳墨，然后可以顺敌决胜。</p>
<p class="comment">张预曰：循守法度，践履规矩，随敌变化，形势无常，乃可以决战，取胜墨绳墨也。妇人左右前后跪起，皆中规矩绳墨是也。</p>
<p>一百（是故始如处女，敌人开户，后如脱兔，敌不及拒。）</p>
<p>曹操李筌曰：处女示弱，脱兔往疾也。</p>
<p class="comment">杜牧曰：言敌人初时谓我无所能为，如处女之弱；我因急去攻之，险迅疾速，如兔之脱走，不可捍拒也。或曰：我避敌走如脱兔。曰：非也。</p>
<p class="comment">梅尧臣曰：始若处女，践规矩之谓也；后者脱兔，应敌决战之速也。</p>
<p class="comment">王皙曰：处女，随敌也；开户，不虞也；脱兔，疾也。若田单守即墨破燕军是也。</p>
<p class="comment">张预曰：守则如处女之弱，令敌懈怠，是以启隙；攻则犹脱兔之疾，乘敌仓卒，是以莫御。太史公谓田单守即墨攻骑劫，正如此语，不其然乎？</p>

</div>
</body>
</html>