<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>火攻篇</title>
</head>

<body>
    <div>
        <h3>火攻篇</h3>
        <p class="comment">曹操曰：以火攻人，当择时日也。</p>
        <p class="comment">王皙曰：助兵取胜，戒虚发也。</p>
        <p class="comment">张预曰：以火攻敌，当使间细潜行，地里之远近，途径之险易，先熟知之，乃可往。故次《九地》。</p>
        <p>孙子曰：凡火攻有五：一曰火人，</p>
        <p class="comment">李筌曰：焚其营，杀其土卒也。</p>
        <p class="comment">杜牧曰：焚其营栅，因烧兵士。吴起曰：讥军居荒泽，草木幽秽，可焚而灭。”蜀先主伐吴，吴将陆逊拒之于夷陵，先攻一营不利。诸将曰：“空杀兵耳。”逊曰：“吾已晓破敌之术矣。”乃敕各持一 把茅，以火攻拔之一尔，势成，通率诸军，同时俱攻。斩张南、冯习及胡王沙摩柯等，破四十余营，死者万数。备因夜遁，军资器械略尽，遂。区（欧）血而殂。</p>
        <p class="comment">梅尧臣曰：焚营栅荒秽，以助攻战也。</p>
        <p class="comment">何氏曰：鲁桓公世，焚邾娄之咸丘，始以火攻也。后世兵家者流，故有五火之攻，以佐取胜之道也。如后汉班超使西域，到鄯善。初夜，将吏士奔虏营。会天大风，超令十人持鼓藏虏舍后，约曰：“见火燃，皆当鸣鼓大呼。”余人悉持兵弩夹门而伏。超顺颀风纵火，前后鼓噪，虏众惊乱。超手格杀三人，余众悉烧死。</p>
        <p>又皇甫嵩率兵讨黄中贼张角。嵩保长社，贼来围城，嵩兵少，军中皆恐。召军吏谓曰：“兵有奇变，不在众寡。今贼依草结营，易为风火；若因夜纵火，必大惊乱，吾出兵击之，其功可成。”其夕遂大风，嵩乃约勒军士，皆束苣乘城，使锐士出围外纵火，大呼，城上举燎应之。嵩因鼓而奔其阵，贼惊乱奔走，大破之。</p>
        <p>又五代梁太祖乾宁中，亲领大军，由郸州东路”次于鱼山。朱宣（谨）觇知，即以兵径至，且图速战。帝整军出砦。时宣瑾已阵于前。须臾，东南风大起，帝军旌旗失次，甚有惧色。帝即令骑士扬鞭呼啸，俄而西北风骤发。时两军皆在草莽中，帝因令纵火。既而烟焰亘天，乘势以攻贼阵，宣瑾大破，余众拥入清河。因筑京观于鱼山之下。</p>
        <p>又后唐伐蜀，工部任圆以大军至汉州，康延孝来逆战。圜命董漳以东川懦卒当其锋，伏精兵于其后。延孝击退东川之军，急追之，遇伏兵。延孝败驰入汉州，闭壁不出。西川孟知祥以兵二万，与圜合势攻之。汉州四面树竹木为栅。三月，圜阵于金雁桥，即率诸军鼓噪而进，四面纵火，风焰亘空。延孝危急，引骑出阵于金雁桥，又大败之。</p>
        <p class="comment">张预曰：焚彼营舍，以杀其士，火攻之先也。班超烧匈奴使者是也。</p>
        <p>二日火积，</p>
        <p class="comment">李筌曰：焚积聚也。</p>
        <p class="comment">杜牧曰：积者，积蓄也，粮食薪刍是也。高祖与项羽相持成皋，为羽所败，北渡河，得张耳、韩信军。军修武，深沟高垒。使刘贾将二万人骑数百，渡白马津，入楚地，烧其积聚，以破其业。楚军乏食。</p>
        <p>隋文帝时，高颎献取陈之策，曰：“江南土薄，舍多茅竹，所有储积，皆非地窖。可密遣行人，因风纵火，待彼修葺，复更烧之。不出数年，自可财力惧尽。”帝行其策，由是陈人益弊。</p>
        <p class="comment">梅尧臣曰：焚其委积，以困刍粮。</p>
        <p class="comment">张预曰：焚其积聚，使刍粮不足。故曰：军无委积则亡。刘贾烧楚积聚是也。</p>
        <p>三曰火辎，四曰火库，</p>
        <p class="comment">李筌曰：烧其辎重，焚其库室。</p>
        <p class="comment">杜牧曰：器械财货及军士衣装，在车中上道未止曰辎，在城营垒已有止舍曰库，其所藏二者皆同。</p>
        <p>后汉未，袁绍相许攸降曹公，曰：“今袁氏辎重有万余辆车，屯军不严；今以轻兵袭之，不意而至，焚其积聚，不过三日，袁氏自败。”公大喜，选精骑五千，皆用袁氏旗帜，衔枚缚马口，从间道出入，抱束薪。所历道有问者，语之曰：“袁公恐曹操抄略后军，遣兵以益备。”闻者信以为然，皆自若，既至围屯，大放火，营中惊乱，因大破之，辎重悉焚之矣。</p>
        <p class="comment">陈皞曰：夫敌有爱惜之物，亦可以攻之。彼若出救，是我以火分其势也。更遇其心神挠惑，自可破军杀将也。</p>
        <p class="comment">梅尧臣曰：焚其辎重，以窘货财；焚其库室，以空蓄聚。</p>
        <p class="comment">何氏曰：如前秦苻坚遣将王猛伐前燕幕容评 ，师至潞川，燕将慕容评率兵四十万御之，以持久制之。猛遣将郭庆率步骑五千，夜从间道，起火于晋山，烧评辎重，火见邺中。因而灭之。</p>
        <p class="comment">张预曰：焚其辎重，使器用不供。故曰：军无辎重则亡。曹操烧袁绍辎重是也。焚其府库，使财货不充。故曰：军无财，则士不来。</p>
        <p>五曰火队。</p>
        <p class="comment">李筌曰：焚其队仗兵器。</p>
        <p class="comment">杜牧曰：焚其行伍，因乱而击之。</p>
        <p class="comment">梅尧臣曰：焚其队仗，以夺兵具。队一作隧。</p>
        <p class="comment">贾林曰：隧，道也。烧绝粮道及转运也。</p>
        <p>何氏同贾林注。</p>
        <p class="comment">张预曰：焚其队仗，使兵无战具。故曰：器械不利，则难以应敌也。</p>
        <p>行火必有因，</p>
        <p class="comment">曹操曰：因*人。</p>
        <p class="comment">李筌曰：因好人而内应也。</p>
        <p class="comment">陈皞曰：须得其便，不独好人。</p>
        <p class="comment">贾林曰：因风燥而焚之。</p>
        <p class="comment">张预曰：凡火攻皆因天时燥旱，营舍茅竹，积刍聚粮，居近草莽，因风而焚之。</p>
        <p>烟火必素具。</p>
        <p class="comment">曹操曰：烟火，烧具也。</p>
        <p class="comment">李筌曰：干刍、蒿艾、粮粪之属。</p>
        <p class="comment">杜牧曰：艾蒿、荻苇、薪刍、膏油之属，先须修事以备用。兵法有火箭、火帘、火杏、火兵、火兽、火禽、火盗、火督，凡此者皆可用也。</p>
        <p class="comment">梅尧臣曰：潜好伺隙，必有便也；秉秆持隧，必先备也。《传》曰：“惟事事有备，乃无患也。”</p>
        <p class="comment">张预曰：贮火之器，燃火之物、常须预备，伺便而发。</p>
        <p>发火有时，起火有日。</p>
        <p class="comment">梅尧臣曰：不妄发也。</p>
        <p class="comment">张预曰：不可偶然，当伺时日。</p>
        <p>时者，天之燥也；</p>
        <p class="comment">曹操曰：燥者，旱也。</p>
        <p class="comment">梅尧臣曰：旱熯易燎。</p>
        <p class="comment">张预曰：天时旱燥，则火易燃。</p>
        <p>日者，月在箕、壁、翼、轸也；凡此四宿者，风起之日也。</p>
        <p class="comment">李筌曰：天文志月宿此者多风。《玉经》云：“常以月加日，从营室顺数十五至翼，月在宿于此也。”</p>
        <p class="comment">杜牧曰：宿者，月之所宿也。四宿者，风之使也。</p>
        <p class="comment">梅尧臣曰：箕，龙尾也；壁，东壁也；翼、轸，鹑尾也。宿在者，谓月之所次也。四宿好风，月离必起。</p>
        <p class="comment">张预曰：四星好风，月宿则起。当推步躔次，知所宿之日，则行火。一说：春丙丁，夏戊己，秋壬癸，冬甲乙，此日有疾风猛雨。又占风法；取鸡羽重八两，挂于五丈竿上，以候风所从来。四宿，即箕、壁、翼、鞍也。</p>
        <p>凡火攻，必因五火之变而应之。</p>
        <p class="comment">梅尧臣曰：因火为变，以兵应之。</p>
        <p class="comment">张预曰：因其火变，以兵应之。五火即人、积、辎、库、队也。</p>
        <p>火发于内，则早应之于外。</p>
        <p class="comment">曹操曰：以兵应敌人也。</p>
        <p class="comment">李筌曰：乘火势而应之也。</p>
        <p class="comment">杜牧曰：凡火，乃使敌人惊乱，因而击之，非谓空以火败之也。闻火初作即攻之；若火阑众定而攻之，当无益，故曰早也。</p>
        <p class="comment">杜佑曰：使间人纵火于敌营内，当速进以攻其外也。</p>
        <p class="comment">梅尧臣曰：内若惊乱，外以兵击。</p>
        <p class="comment">张预曰：火才发于内，则兵急击于外；表里齐攻，敌易惊乱。</p>
        <p>火发兵静者，待而勿攻；</p>
        <p class="comment">杜牧曰：火作不惊，敌素有备，不可速攻，须待其变者也。</p>
        <p class="comment">梅尧臣曰：不惊挠者，必有备也。</p>
        <p class="comment">王皙曰：以不变也。</p>
        <p class="comment">何氏曰：火作而敌不惊呼者，有备也；我往攻，则反（返）或受害。</p>
        <p class="comment">张预曰：火虽发而兵不乱者，敌有备也；复防其变，故不可攻。</p>
        <p>极其火力，可从而从之，不可从而止。</p>
        <p class="comment">曹操曰：见可而进，知难而退。</p>
        <p class="comment">李筌曰：夫火发兵不乱，不可攻。</p>
        <p class="comment">杜牧曰：俟火尽已来，若敌人扰乱则攻之；若敌终静不扰，则收兵而退也。</p>
        <p class="comment">杜佑曰：见利则进，知难则退。极，尽也。尽火力可则应，不可则止，无使敌知其所为。</p>
        <p class="comment">梅尧臣曰：极其火势，待其变则攻，不变则勿攻。</p>
        <p class="comment">王皙曰：伺其变乱则乘之；终不变乱，则自治而蓄力。</p>
        <p class="comment">何氏曰：如魏满宠征吴，敕诸将曰：“今夕风甚猛，贼必来烧我营，宜为之备。”诸军皆警。夜半，果来烧营，宠掩击破之者是也。</p>
        <p class="comment">张预曰：尽其火势，变乱则攻，安静则退。</p>
        <p>火可发于外，无待于内，以时发之。</p>
        <p class="comment">李筌曰：魏武破袁绍于官渡，用许攸计，烧辎重万余，则其义也。</p>
        <p class="comment">杜牧曰：上文云：五火变须发于内。若敌居荒泽草秽，或营栅可焚之地，即须及时发火，不必更待内发作然后应之，恐敌人自烧野草，我起火无益。</p>
        <p>汉时李陵征匈奴，战败，为单于所逐，及于大泽。匈奴于上风纵火，陵亦先放火烧断兼葭，用绝火势。</p>
        <p class="comment">陈皞曰：以时发之，所谓天之燥月（日）之宿在四星也。</p>
        <p class="comment">贾林曰：火可发于外，不必待内应；得时即应发，不可拘于常势也。</p>
        <p>梅尧臣同杜牧注。</p>
        <p class="comment">张预曰：火亦可发于外，不必须待作于内；但有便则应时而发。黄中贼张角围汉将皇甫嵩于长社。贼依草结营，嵩使锐士间出围外，纵火大呼，城上举燎应之。嵩因鼓而奔其阵，贼惊乱，遂败走。</p>
        <p>火发上风，无攻下风。</p>
        <p class="comment">曹操曰：不便也。</p>
        <p class="comment">李筌曰：隋江东贼刘元进攻王世充于延陵，令把草东方，因风纵火。俄而回风，悉烧元进营，军人多死者。</p>
        <p class="comment">杜牧曰：若是东，则焚敌之东，我亦随以攻其东。若火发东面，攻其西，则与敌人同受也。故无攻下风，则顺风也；若举东，可知其他也。</p>
        <p class="comment">梅尧臣曰：逆火势非便也，敌必死战。</p>
        <p class="comment">王皙曰：或击其左右可也，</p>
        <p class="comment">张预曰：烧之必退，退而逆击之必死战，故不便也。</p>
        <p>昼风久，夜风止。</p>
        <p class="comment">曹操曰：数当然也。</p>
        <p class="comment">李筌曰：不终始也。</p>
        <p class="comment">杜牧曰：老子曰：“飘风不终朝。”</p>
        <p class="comment">梅尧臣曰：凡昼风必夜止，夜风必昼止，数当然也。</p>
        <p>王皙同梅尧臣注。</p>
        <p class="comment">张预曰：昼则夜息，数当然也。故老子曰：“飘风不终朝。”</p>
        <p>凡军必知有五火之变，以数守之。</p>
        <p class="comment">杜牧曰：须算星躔之数，守风起日，乃可发火，不可偶然而为之。</p>
        <p class="comment">杜佑曰：既知起五火五变，当复以数消息其可否。</p>
        <p class="comment">梅尧臣曰：数星之躔，以候风起之日，然而发火，亦当自防其变。</p>
        <p class="comment">张预曰：不可止知以火攻人，亦当防人攻已。推四星之度数，知风起之日，则严备守之。</p>
        <p>故以火佐攻者明，</p>
        <p class="comment">梅尧臣曰：明白易胜。</p>
        <p class="comment">张预曰：用火助攻，灼然可以取胜。</p>
        <p>以水佐攻者强。</p>
        <p class="comment">杜佑曰：水以为冲，故强。</p>
        <p class="comment">梅尧臣曰：势之强也。</p>
        <p class="comment">张预曰：水能分敌之军；彼势分则我势强。</p>
        <p>二水可以绝，不可以夺。</p>
        <p class="comment">曹操曰：火佐者，取胜者也。水佐者，但可以绝敌道，分敌军，不可以夺敌蓄积。</p>
        <p class="comment">李筌曰：军者，必守术数，而佐之水火，所以明强也。光武之败王莽，魏武之擒吕布，皆其义也。以水绝敌粮道，绝敌救援，绝敌奔逸，绝敌冲击，不可以水夺险要蓄积也。</p>
        <p class="comment">王皙曰：强者取其决注之暴。</p>
        <p class="comment">张预曰：水止能阻绝敌军，命名前后不相及，取其一时之胜；然不若火能焚夺敌之积聚，使之灭亡。若韩信决水斩楚将龙且，是一时之胜也；曹公焚袁绍辎重，绍因以败，是使之灭亡也。水不若火，故详于火而略于水。</p>
        <p>二夫战胜攻取，而不修具功者凶，沛曰费留。</p>
        <p class="comment">曹操曰：若水之留，不复还也。或曰：赏不以时，但费留也，赏善不逾日也。</p>
        <p class="comment">李筌曰：赏不逾日，罚不逾时。若功立而不赏，有罪而不罚，则士卒疑惑，日有费也。</p>
        <p class="comment">杜牧曰：修者，举也。夫战胜攻取，若不藉有功举而赏之，则三军之士必不用命也；则有凶咎，徒留滞费耗，终不成事也。</p>
        <p class="comment">贾林曰：费留，惜费也。</p>
        <p class="comment">梅尧臣曰：欲战必胜、攻必取者，在因利乘便，能作为功也。作为功者，修火攻水攻之类，不可坐守其利也。坐守其利者，凶也；是谓费留矣。</p>
        <p class="comment">王皙曰：战胜攻取，而不修功赏之差，则人不劝；不劝则费财老师，凶害也已。</p>
        <p class="comment">张预曰：战攻所以能必胜必取者，水火之助也。水火所以能破军败敌者，士卒之用命也。不修举有功而赏之，凶咎之道也。财竭师老而不得归，费留之谓也。</p>
        <p class="comment">二故曰：明主虑之，良将修之。</p>
        <p class="comment">杜牧曰：黄石公曰：“夫霸者制士以权，结士以信，使士以赏；信衰则士疏，赏亏则士不为用。”</p>
        <p class="comment">贾林曰：明主虑其事，良将修其功。</p>
        <p class="comment">梅尧臣曰：始则君发其虑，终则将修其功。</p>
        <p class="comment">张预曰：君当谋虑攻战之事，将当修举克捷之功。</p>
        <p>二非利不动，</p>
        <p class="comment">李筌曰：明主贤将，非见利不起兵。</p>
        <p class="comment">杜牧曰：先见起兵之利，然后兵起。</p>
        <p class="comment">梅尧臣曰：凡兵，非利于民不兴也。一作非利不起也。</p>
        <p>二非得不用，</p>
        <p class="comment">杜牧曰：先见敌人可得，然后用兵。</p>
        <p class="comment">贾林曰：非得其利不用也。</p>
        <p>二非危不战。</p>
        <p class="comment">曹操曰：不得己而用兵。</p>
        <p class="comment">李筌曰：非至危不战。</p>
        <p class="comment">梅尧臣曰：凡用兵，非危急不战也，所以重凶器也。</p>
        <p class="comment">张预曰：兵，凶器；战，危事。须防祸败，不可轻举，不得已而后用。</p>
        <p>主不可以怒而兴师，</p>
        <p class="comment">王皙曰：不可但以怒也。若息侯伐郑。</p>
        <p class="comment">张预曰：因怒兴师，不亡者鲜。若息侯与郑伯有违言而伐郑，君子是以知息之将亡。</p>
        <p>二将不可以温而致战，</p>
        <p class="comment">王皙曰：不可但以愠也，若晋赵穿。</p>
        <p class="comment">张预曰：因忿而战，罕有不败。若姚襄怒符黄眉压垒而阵，因出战，为黄眉所败是也。怒大于愠，故以主言之；愠小于怒，故以将言之。君则可以兴兵，将则止可言战。</p>
        <p>二合于利而动，不合于利而止；</p>
        <p class="comment">曹操曰：不得以己之喜怒而用兵也。</p>
        <p class="comment">贾林曰：愠怒内作，不顾安危，固不可也。</p>
        <p class="comment">杜佑曰：人主聚众兴军，以道理胜负之计，不可以己之私怒；将举兵则以策，不可以愠恚之故而合战也。</p>
        <p class="comment">梅尧臣曰：兵以义动，无以怒兴；战以利胜，无以愠败。</p>
        <p class="comment">张预曰：不可因己之喜怒而用兵，当顾利害所在。尉缭子曰：“兵起非可以忿也；见胜则兴，不见胜则止。”</p>
        <p>怒可以复喜，愠可以复悦，</p>
        <p class="comment">张预曰：见于色者谓之喜，得于心者谓之悦。</p>
        <p>三亡国不可以复存，死者不可以复生。</p>
        <p class="comment">杜牧曰：亡国者，非能亡人之国也。言不度德，不量力，因怒兴师，因愠合战，则其兵自死，其国自亡者也。</p>
        <p class="comment">杜佑曰：凡主怒兴军伐人，无素谋明计，则破亡矣。将愠怒而斗，仓卒而合战，所伤杀必多。怒愠复可以悦（说）喜；言亡国不可复存、死者不可复生者，言当慎之。</p>
        <p class="comment">梅尧臣曰：一时之怒，可返而喜也；一时之愠，可返而悦（说）也。国亡军死，不可复已。</p>
        <p class="comment">王皙曰：喜怒无常，则威信去矣。</p>
        <p class="comment">张预曰：君因怒而兴兵，则国必亡；将因愠而轻战，则士必死。</p>
        <p>三故明君慎之，良将警之，此安国全军之道也。</p>
        <p class="comment">杜牧曰：警，言戒之也。</p>
        <p class="comment">梅尧臣曰：主当慎重，将当警惧。</p>
        <p class="comment">张预曰：君常慎于用兵，则可以安国；将常戒于轻战，则可以全军。</p>
    </div>
</body>

</html>