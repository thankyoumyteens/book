<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>用间篇</title>
</head>

<body>
    <div>
        <h3>用间篇</h3>
        <p>曹操李筌曰：战者必用间谍，以知敌之情实也。</p>
        <p class="comment">张预曰：欲素知敌情者，非间不可也。然用间之道，尤须微密，故次《火攻》也。</p>
        <p>孙子曰：凡兴师十万，出征千里，百姓之费，公家之奉，日费千金；内外骚动，怠于道路，不得操事者，七十万家。</p>
        <p class="comment">曹操曰：古者八家为邻，一家从军，七家奉之，言十万之师举，不事耕稼者七十万家。</p>
        <p class="comment">李筌曰：古者发一家之兵，则邻里三族共资之，是以不得耕作者七十万家，而资十万之众矣。</p>
        <p class="comment">杜牧曰：古者一夫田一顷。夫九顷之地，中心一顷，凿井树庐，八家居之，是为井田。怠，疲也。言七十万家奉十万之师，转输疲于道路也。</p>
        <p class="comment">梅尧臣曰：输粮供用，公私烦役，疲于道路，废于耒耜也。曹说是也。</p>
        <p class="comment">张预曰：井田之法，八家为邻，一家从军，七家奉之。兴兵十万，则辍耕作者七十万家也。或问曰：重地则掠，疲于道路而转输，何也？曰：非止运粮，亦供器用也。且兵贵掠敌者，谓深践敌境，则当备其乏，故须掠以继食，非专馆谷于敌也。亦有碛卤（qì lǔ）之地，无粮可因，得不饷乎？</p>
        <p>相守数年，以争一日之胜，而爱爵禄百金，不知敌个攻，是为不仁之至也。</p>
        <p class="comment">杜牧曰：言不能以厚利使间也。</p>
        <p class="comment">梅尧臣曰：相守数年，则七十万家所费多矣；而乃惜爵禄百金之微，不以遗间钓情取胜，是不仁之极也。</p>
        <p class="comment">王皙曰：惜财赏，不用间也，</p>
        <p class="comment">张预曰：相持且久，七十万家财力一困。不知恤此，而反靳惜爵赏之细，不以啖间求索知敌情者，不仁之甚也。</p>
        <p>非人之将也。</p>
        <p class="comment">梅尧臣曰：非将人成功者也。</p>
        <p>非主之佐也。</p>
        <p class="comment">梅尧臣曰：非以仁佐国也。</p>
        <p>非胜之主也。</p>
        <p class="comment">梅尧臣曰：非致胜主利者也。</p>
        <p class="comment">张预曰：不可以将人，不可以佐主，不可以主胜。勤勤而言者，叹惜之也。</p>
        <p>故明君贤将，所以动而胜人，成功出于众者，先知也。</p>
        <p class="comment">李筌曰：为间也。</p>
        <p class="comment">杜牧曰：知敌情也。</p>
        <p class="comment">梅尧臣曰：主不妄动，动必胜人；将不苟功，功必出众。所以者何也，在预知敌情也。</p>
        <p class="comment">王皙曰：先知敌情，制胜如神也。</p>
        <p class="comment">何氏曰：《周官》士师掌邦谍，盖异国间伺之谓也。故兵家之有四机二权，曰事机（几），曰智权，皆善用间谍者也。故能敌人动静，我预知矣。</p>
        <p>韦孝宽为膘骑大将军，镇玉壁。孝宽善于抚御，能得人心。所遣间谍入齐者，皆为尽力；亦有齐人得孝宽金货，遥通书疏。故齐之动静，朝廷皆先知之。时有主帅许盆，孝宽委以心膂，令守一戍；盆乃以城东入。孝宽怒，遣谍取之。俄而斩首而还。其能致物情如此。</p>
        <p>又李达为都督义州弘农等二十一防诸军事，每厚抚境外之人，使为间谍，敌中动静，必先知之。至有事泄被诛戮者，亦不以为悔。其得人心也如此。</p>
        <p class="comment">张预曰：先知敌情，故动则胜人，功业卓然，超绝群众。</p>
        <p>先知者不可取于鬼神，</p>
        <p class="comment">张预曰：视之不见，听之不闻，不可以祷祀而取。</p>
        <p>不可象于事，</p>
        <p class="comment">曹操曰：不可以祷祀而求，亦不可以事类而求也。</p>
        <p class="comment">李筌曰：不可取于鬼神象类，唯问者能知敌之情。</p>
        <p class="comment">杜牧曰：象者，类也。言不可以他事比类而求。</p>
        <p class="comment">梅尧臣曰：不可以卜筮知也，不可以象类求也。</p>
        <p class="comment">张预曰：不可以事之相类者，拟象而求。</p>
        <p>不可验于度，</p>
        <p class="comment">曹操曰：不可以事数度也。</p>
        <p class="comment">李筌曰：度，数也。夫长短阔狭，远近小大，即可验之于度数；人之情伪，度不能知也。</p>
        <p class="comment">梅尧臣曰：不可以度数验也。言先知之难也。</p>
        <p class="comment">张预曰：不可以度数推验而知。</p>
        <p>必取于人，知敌之情者也。</p>
        <p class="comment">曹操曰：因人也。</p>
        <p class="comment">李筌曰：因间人也。</p>
        <p class="comment">梅尧臣曰：鬼神之情，可以卜筮知；形气之物，可以象类求；天地之理，可以度数验。唯敌之情，必由间者而后知也。</p>
        <p class="comment">张预曰：鬼神象类度数，皆不可以求先知，必因人而后知敌情也。</p>
        <p>故用间有五：有因问，有内間，有反间，有死间，有生间。</p>
        <p class="comment">梅尧臣曰：五间之名也。</p>
        <p class="comment">张预曰：此五间之名，因间当为乡间。故下文云：乡间可得而使。</p>
        <p>五间俱起，莫知其道，是谓神纪，人君之宝也。</p>
        <p class="comment">曹操曰：同时任用五间也。</p>
        <p class="comment">李筌曰：五间者，因五人用之。</p>
        <p class="comment">杜牧曰：五间俱起者，敌人不知其情泄形露之道；乃神鬼之纲纪，人君之重宝也。</p>
        <p class="comment">梅尧臣曰：五间俱起以间敌，而莫知我用之之道，是曰神妙之纲纪，人君之所贵也。</p>
        <p class="comment">王皙曰：五间俱起，人不之测，是用兵神妙之大纪，人主之重宝也。</p>
        <p class="comment">贾林曰：纪，理也。言敌人但莫知我以何道，如通神理也。</p>
        <p class="comment">张预曰：五间循环而用，人莫能测其理，兹乃神妙之纲纪，人君之重宝也。</p>
        <p>因间者，因其乡人而用之。</p>
        <p class="comment">杜牧曰：因敌乡国之人，而厚抚之，使为间也。</p>
        <p>晋豫州刺史祖逖之镇雍丘，爱人下士，虽疏交*隶，皆恩礼而遇之。河上堡因先有任子在胡者，皆听两属；时遣游军伪抄之，明其未附。诸坞主（王）感戴，胡有异图，辄密以闻。前后克获，盖由于此。</p>
        <p>西魏韦孝宽使齐人斩许盆而来，犹其义也。</p>
        <p class="comment">贾林曰：读因间为乡间。</p>
        <p class="comment">杜佑曰：因敌乡人；知敌表里虚实之情，故就而用之，可使伺候也；</p>
        <p class="comment">梅尧臣曰：因其国人，利而使之。</p>
        <p class="comment">何氏曰：如春秋时，楚师伐宋，九月不服，将去宋。楚大夫申叔时曰：“筑室反耕者，宋必听命。”楚子从之。宋人惧，使华元夜入楚师，登子反之床，起之曰：“寡君使元以病告，曰：弊邑易子而 食，析骸而爨；虽然，城下之盟，有以国毙，不能从也。去我三十里，唯命是听。”子反惧，与之盟，而告楚子，退三十里。宋及楚平。</p>
        <p class="comment">张预曰：因敌国人，知其底里，就而用之，可使伺候也。韦孝宽以金帛啖齐人，而齐人遥通书疏是也。</p>
        <p>内间者，因其官人而用之。</p>
        <p class="comment">李筌曰：因敌人失职之官，魏用许攸也。</p>
        <p class="comment">杜牧曰：敌之官人，有贤而失职者，有过而被刑者，亦有宠劈而贪财者，有屈在下位者，有不得任使者，有欲因败丧以求展己之材能者，有翻覆变诈常持两端之心者。如此之官，皆可以潜通问遗，厚贶金帛而结之。因求其国中之情，察其谋我之事，复间其君臣，使不和同也。</p>
        <p class="comment">杜佑曰：因在其官失职者，若刑戮之子孙与受罚之家也。因其有隙，就而用之。</p>
        <p class="comment">梅尧臣曰：因其官属，结而用之。</p>
        <p class="comment">何氏曰：如益州牧罗尚遣将隗伯，攻蜀贼李雄于郸城，互有胜负。雄乃募武都人朴泰，鞭之见血，使谲罗尚，欲为内应，以火为期。尚信之。悉出精兵，遣隗伯等率兵从泰击雄。雄将李骧于道设伏，泰以长梯倚城而举火。伯军见火起，而争缘梯，泰又以绳汲上尚军百余人，皆斩之。雄因放兵，内外击之，大破尚军。此用内问之势也。</p>
        <p>又隋阴寿为幽州总管，高宝宁举兵反，寿讨之。宝宁奔于碛北，寿班师，留开府叔道昂镇之。宝宁遣其子僧伽率轻骑掠城下而去，寻引契丹靺鞨之众来攻。道昂苦战，连月乃退。寿患之，于是重购宝宁，又遣人阴间其所亲任者赵世模、王威等。月余，世模率其众降。宝宁复走契丹，为其麾下赵修罗所杀，北边遂安。</p>
        <p>又唐太宗讨窦建德，入武牢，进薄其营，多所伤杀。凌敬进说曰：“宜悉兵济河，攻取怀州河阳，使重将居守；更率众鸣鼓建旗，逾太行，入上党，先声属实，传檄而定；渐趋壶口，稍骇蒲津，收河东之地。此策之上也。行必有三利：一则入无人之境，师有万全；二则拓土得兵；三则郑围自解。”建德将从之，王世充之使长孙安世阴赍金玉，啖其诸将，以乱其谋。众咸进谏曰：“凌敬书生耳。岂可与言战乎！”建德从之，退而谢敬曰：“今众心甚锐，此天赞我矣！因此决战，必然大捷，已依众议，不得从公言也。”敬固争，建德怒，扶出焉。于是悉众进逼武牢。太宗按甲挫其锐，建德中枪，窜于牛口渚，车骑将军白士让、杨武威生获之。</p>
        <p>又王翦为秦将攻赵、赵使李牧、司马尚（商）御之。李牧数破走秦军，杀秦将桓齮。翦恶之，乃多与赵王宠臣郭开等金，使为反间，曰：“李牧、司马尚欲与秦反赵，以多取封于秦。”赵王疑之，使赵葱及颜聚代将，斩李牧、废司马尚。后三月，翦因急击赵，大破，杀赵葱，虏赵王迁及其将颜聚也。</p>
        <p class="comment">张预曰：因其失意之官，或刑戮之子弟，凡有隙者，厚利使之。晋任析公、吴纳千胥皆近之。</p>
        <p>反问者，因其敌间而用之。</p>
        <p class="comment">李筌曰：敌有间来窥我得失，我厚赂之，而令反为我间也。</p>
        <p class="comment">杜牧曰:敌有间来窥我，我必先知之，或厚赂诱之，反为我用；或佯为不觉，示以伪情而纵之，则敌人之间，反为我用也。</p>
        <p>陈平初为汉王护军尉。项羽围于荥阳城，汉王患之，请割荥阳以西和，项王弗听。平曰：“顾楚有可乱者，彼项王骨鲠之臣，亚父、钟离昧、龙且、周殷之属，不过数人耳。大王能出捐数万斤金，行反间，间其君臣，以疑其心；项王为人意忌信谗，必内相诛。汉因举兵而攻之。破楚必矣。”汉王以为然，乃出黄金四万斤与平，恣所为，不同出入。平既多以金，纵反间于楚军，宣言：诸将钟离昧等为项王将，功多矣，然终不得列地而王，欲与汉为一，以灭项氏，分王其地。项王果疑之，使使至汉，汉为太牢之具，举进，见楚使，即阳惊曰：“吾以为亚父使，乃项王使也！”复持去，以恶草具进楚使。使归，具以报，项王果大疑亚父。亚父欲急击下荥阳城，项王不信，不肯听亚父。亚父闻项王疑之，乃大怒，疽发而死。卒用陈平之计灭楚也。</p>
        <p class="comment">梅尧臣曰：或以伪事绐之，或以厚利啖之。</p>
        <p class="comment">王皙曰：反间，反为我间也。或留之使言其情，又或示以诡形而遣之。</p>
        <p class="comment">何氏曰：如燕昭王以乐毅为将，破齐七十余城。及惠王立，与乐毅有隙。齐将田单乃纵反间于燕，宣言曰：“齐王已死，城之不拔者二耳。乐毅畏诛而不敢归，以伐齐为名，实欲连兵南面而王齐。齐人未附，故且缓即墨，以待其事。齐人所惧，唯恐他将之来，即墨残矣。”燕王以为然，使骑劫代乐毅。燕人士卒离心。单又纵反间曰：“吾惧燕人掘吾城外冢墓，戮辱先人。”燕军从之。即墨人激怒请战，大破燕师，所亡七十余城悉复之。</p>
        <p>又秦师围赵阏与，赵将赵奢救之，去赵国都三十里不进。秦间来，奢善食遣之，间以报秦将，以为奢师怯弱而止不行。奢随而卷甲趋秦师，击破之。</p>
        <p>又范睢为秦昭王相，使左庶长王龁攻韩，取上党。上党民走赵。赵军长平。龁因攻赵；赵使廉颇将。廉颇坚壁以待秦。秦数挑战，赵兵不出。赵王数以为让。而睢使人行千金于赵，为反间曰：“秦之所恶，独畏赵括耳。廉颇军易与，且降矣。”赵王既怒廉颇军多亡失，数败，又反坚壁不战，又闻秦反间之言，因使括代颇。秦闻括将，以自起为上将军，射杀括，及坑降卒四十万。</p>
        <p class="comment">张预曰：敌有间来，或重赂厚礼以结之，告以伪辞；或佯为不知，疏而慢之，示以虚事，使之归报，则反为我利也。赵奢善食秦间，汉军佯惊楚使是也。</p>
        <p>死间者，为诳事于外，令吾间知之，而传于敌间也。</p>
        <p class="comment">李筌曰：情诈为不足信，吾知之，令吾动此（也）间而待之。此筌以待字为非传也</p>
        <p class="comment">杜牧曰：诳者，诈也。言吾间在敌，未知事情，我则诈立事迹，令吾间凭其诈迹，以输诚于敌，而得敌信也。若我进取，与诈迹不同，间者不能脱，则为敌所杀，故曰死间也。汉王使郦生说齐，下之。齐罢守备，韩信因而袭之。田横怒，烹郦生。此事相近。</p>
        <p class="comment">杜佑曰：作诳诈之事于外，佯漏泄之，使吾间知之。吾间至敌中，为敌所得，必以诳事输（谕）敌，敌从而备之。吾所行不然，间则死矣。又云：敌间来，闻我证事，以持归，然皆非所图也。二间皆不能知幽隐深密，故曰死间也。萧世诚曰：“所获敌人及己叛亡军士，有重罪系者，故为贷免，相敕勿泄，佯不秘密；令敌间窃闻之。吾因纵之使亡，亡必归，敌必信焉，往必死，故曰死间。</p>
        <p class="comment">梅尧臣曰：以诳告敌，事乖必杀。</p>
        <p class="comment">王皙曰：诈吾间，使敌得之；间以吾诈告敌，事决，必杀之也。</p>
        <p class="comment">何氏曰：如战国郑武公欲伐胡，先以其子妻胡，因同群臣曰：“吾欲用兵，谁可伐者？”大夫关思期曰：“胡可。”武公怒而戮之，曰：“胡，兄弟之国；子言伐之，何也！”胡君闻之，以郑为亲己，不备，郑袭而取之。此用死间之势也。</p>
        <p>又班超发于阗诸国兵击莎车、龟兹二国，扬言兵少不敌，罢散。乃阴缓生口归，以告。龟兹王喜而不虞。超即潜勒兵，驰赴莎车，大破，降之。斯亦同死间之势。</p>
        <p>又李靖伐突厥，颉利可汗以唐俭先在突厥，结和亲，突厥不备，靖因埯击破之。</p>
        <p class="comment">张预曰：欲使敌人杀其贤能，乃令死士持虚伪以赴之；吾间至敌，为彼所得，彼以诳事为实，必俱杀之。我朝曹太尉尝贷人死，使伪为僧，吞蜡弹入西夏。至，则为其所囚。僧以弹告，即下之。开读，乃所遗彼谋臣书也。戎主怒，诛其臣，并杀间僧。此其义也；然死间之事非一，或使吾间诣敌约和，我反伐之，则间者立死。郦生烹于齐王、唐俭杀于突厥是也。</p>
        <p>生间者，反报也。</p>
        <p class="comment">李筌曰：往来之使。</p>
        <p class="comment">杜牧曰：往来相通报也。生间者，必取内明外愚，形劣心壮，矫捷劲勇，闲于鄙事，能忍饥寒垢耻者为之。</p>
        <p class="comment">贾林曰：身则公行，心乃私觇，往反报复，常无所害，故曰生间。</p>
        <p class="comment">杜佑曰：择己有贤材智谋，能自开通于敌之亲贵，察其动静，知其事计，彼所为已知其实，还以报我，故曰生间。</p>
        <p class="comment">梅尧臣曰：使智辨者往觇其情，而以归报也。</p>
        <p class="comment">何氏曰：如华元登子反之床而归。又如隋达奚武为东秦刺史时，齐神武趣沙苑，太祖遣武觇之。武从三骑，皆衣敌人衣服，至日暮，去营数百步，下马潜听，得其军号，因上马历营，若警夜者；有不如法者，往往挞之。具知敌之情状，以告太祖，太祖深嘉焉，遂破之。</p>
        <p class="comment">张预曰：选智能之士，往视敌情，归以报我。若娄敬知匈奴之强，以告高祖之类。然生间之事亦众：或己欲退，告敌以战；或己欲战，告敌以退。若秦行人夜戒晋师曰：“来日请相见。”臾骈曰：“使者目动而言肆，惧我也。”秦果夜遁。又吕延攻乞伏乾归，大败之。乾归乃遣间称东奔成纪。延信而追之。耿稚曰：“告者视高而色动，必有好计。”延不从，遂为所败是也。</p>
        <p>故三军之事，莫亲于間，</p>
        <p class="comment">杜牧曰：受辞指踪，在于卧内。</p>
        <p class="comment">杜佑曰：若不亲抚，重以禄赏，则反为敌用，泄我情实。</p>
        <p class="comment">梅尧臣曰：入幄受词，最为亲近。</p>
        <p class="comment">王皙曰：以腹心亲结之。</p>
        <p class="comment">张预曰：三军之士，然皆亲抚，独于间者以腹心相委，是最为亲密也。</p>
        <p>赏莫厚于间，</p>
        <p class="comment">杜佑曰：以重赏赏之，而赖其用，</p>
        <p class="comment">梅尧臣曰：爵禄金帛，我无爱焉。</p>
        <p class="comment">王皙曰：军功之赏，莫厚于此。</p>
        <p class="comment">张预曰：非高爵厚利，不能使间。陈平曰：“愿出黄金四十万斤，间楚君臣。”</p>
        <p>二事莫密于间。</p>
        <p class="comment">杜牧曰：出口入耳也。密一作审，</p>
        <p class="comment">杜佑曰：间事不密，则为己害。</p>
        <p class="comment">梅尧臣曰：几事不密则害成。</p>
        <p class="comment">王皙曰：独将与谋。</p>
        <p class="comment">张预曰：惟将与间，得闻其事，非密与？</p>
        <p>二非圣智不能用间，</p>
        <p class="comment">杜牧曰：先量间者之性，诚实多智，然后可用之。厚貌深情，险于山川，非圣人莫能知，</p>
        <p class="comment">梅尧臣曰：知其情伪，辨其邪正，则能用。</p>
        <p class="comment">王皙曰：圣通而先识，智明干事。</p>
        <p class="comment">张预曰：圣则事无不通，智则洞照几先，然后能力间事。或曰：圣智则能知人。</p>
        <p>二非仁义不能使间，</p>
        <p class="comment">陈皞曰：仁者有恩以及人，义者得宜而制事。主将者既能仁结而义使，则间者尽心而舰察。乐为我用也。</p>
        <p class="comment">孟氏曰：太公曰：“仁义著，则贤者归之。”贤者归之，则其间可用也。</p>
        <p class="comment">梅尧臣曰：抚之以仁，示之以义，则能使。</p>
        <p class="comment">王皙曰：仁结其心，义激其节；仁义使人，有何不可？</p>
        <p class="comment">张预曰：仁则不爱爵赏，义则果决无疑。既啖以厚利，又待以至诚，则间者竭力。</p>
        <p>二非微妙不能得间之实。</p>
        <p class="comment">杜牧曰：间亦有利于财宝，不得敌之实情，但将虚辞以赴我的，此须用心渊妙，乃能酌其情伪虚实也。</p>
        <p class="comment">杜佑曰：用意密而不漏。</p>
        <p class="comment">梅尧臣曰：防间反为敌所使，思虑故宜几微臻妙，</p>
        <p class="comment">王皙曰：谓间者必性识微妙，乃能得所问之事实。</p>
        <p class="comment">张预曰：问以利害来告，须用心渊微精妙，乃能察其真伪。</p>
        <p>二微哉微哉，无所不用间也！</p>
        <p class="comment">杜牧曰：言每事皆须先知也。</p>
        <p class="comment">梅尧臣曰：微之又微，则何所不知。</p>
        <p class="comment">王皙曰：丁宁之，当事事知敌之情也。</p>
        <p class="comment">张预曰：密之又密，则事无巨细，皆先知也。</p>
        <p>二间事未发，而先闻者，間与所告者皆死。</p>
        <p class="comment">杜牧曰：告者非诱间者，则不得知间者之情，杀之可也。</p>
        <p class="comment">陈皞曰：问者未发其事，有人来告，其间者所告者亦与间者俱杀以灭口，无令敌人知之。</p>
        <p class="comment">梅尧臣曰：杀间者恶其泄；杀告者灭其言。</p>
        <p class="comment">何氏曰：兵谋大事，泄者当诛；告人亦杀，恐传诸众。</p>
        <p class="comment">张预曰：间敌之事，谋定而未发，忽有闻者来告，必与间俱杀之。一恶其泄，一灭其口。秦已间赵不用白起为将，令军中曰：“有泄武安君将者斩。”此是己发其事，尚不欲泄，况未发乎？</p>
        <p>二凡军之所欲击，城之所欲攻，人之所欲杀，必先知其守将、左右、谒者、门者、舍人之姓名，令吾同必索知之。</p>
        <p class="comment">李筌曰：知其姓名，则易取也。</p>
        <p class="comment">杜牧曰：凡欲攻战，先须知敌所用之人贤愚巧拙，则量材以应之。汉王遣韩信、曹参、灌婴击魏豹，问曰：“魏大将谁也？”对曰：“柏直。”汉王曰：“是口尚乳臭，不能当韩信。骑将谁也？”曰：“冯敬。”曰：“是秦将冯无择子也；虽贤，不能当灌婴。步卒将谁也？”曰：“项它。”曰：“是不能当曹参。吾无患矣！”</p>
        <p class="comment">陈皞曰：此言敌人左右姓名，必须我先知之。或敌使间来，我当使间去，若不知其左右姓名，则不能成间者之说。</p>
        <p>汉高伐秦，至峣关。张良曰：“吾闻其将贾竖尔，可以利啖之。”又曰：“其将虽曰欲和，其军士未肯，不如因其懈而击之。”乃进兵击破之。</p>
        <p>又宋华元夜登子反之床，以告宋病；若非素知门人、舍人、左右姓名，先使问导之，又何由得登其床也？”</p>
        <p class="comment">杜佑曰：守；谓官守职任者；谒，告也，主告事者也；门者，守门者也；舍人，守舍之人也。必先知之为亲旧，有急则呼之；则不可不知，亦因此知敌之情。</p>
        <p class="comment">梅尧臣曰：凡敌之左右前后之姓名，皆须审省，而令吾间先知，则吾间可行矣。</p>
        <p class="comment">王皙曰：不可临事求也，</p>
        <p class="comment">张预曰：守将，守官任职之将也；谒者，典宾客之官也；门者，阁吏也；舍人，守舍之人也。凡欲击其军，欲攻其城，欲杀其人，必先知此左右之姓名则可也。“欲潜入其军，则呼其姓名而往。</p>
        <p>若华元夜登子反之床，以告宋病。杜元凯注，引此文，谓元用此术得以自通是也。又汉高祖入韩信卧内，取其印，亦近之。</p>
        <p>二必索敌人之间来问我者，因而利之，导而舍之，</p>
        <p class="comment">杜佑曰：舍，居止也。令吾人遗以重利，复导（遇）而舍（止）之，则可令诡其辞。</p>
        <p>二故反间可得而用也。</p>
        <p class="comment">曹操曰：舍，居止也。</p>
        <p class="comment">杜牧曰：敌间之来，必诱以厚利，而止舍之：使为我反间也。</p>
        <p class="comment">杜佑曰：故能取敌之间而用之。</p>
        <p class="comment">梅尧臣曰：必探索知敌之来间者，因而利诱之，引而舍止之，然后可为我反间也。</p>
        <p class="comment">王皙曰：此留敌间以询其情者也。必谨舍之，曲为辩说，深致情爱，然后啖以大利，威以大刑，自非至忠于其君王者，皆为我用矣。</p>
        <p class="comment">张预曰：索，求也。求敌间之来窥我者，因以厚利诱导而馆舍之，使反为我间也。言舍之者，谓稽留其使也。淹延既久，论事必多，我因得察敌之情。下文言四间皆因反间而知，非久留其人，极论其事，则何以悉知？</p>
        <p>因是而知之，故乡间、内间可得而使也；</p>
        <p class="comment">杜牧曰：若敌间以利导之，尚可使为我反间，因此乃知厚利亦可使乡间、内间也。此言使间非利不可。故上文云：相守数年，争一日之胜，而爱爵禄百金，不知敌情者，不仁之至也。下文皆同其义也。</p>
        <p class="comment">陈皞曰：此说疏也。言敌使问来，以利啖之，诱令止舍，因得敌之情。因间、内间，可使反间诱而使之。</p>
        <p class="comment">杜佑曰：因反敌间而知敌情，乡间、（内间）者皆可得使。</p>
        <p class="comment">梅尧臣曰：其国人之可使者，其官人之可用者，皆因反间而知之。</p>
        <p class="comment">张预曰：因是反间，知彼乡人之贪利者，官人之有隙者，诱而使之。</p>
        <p>三因是而知之，故死间为诳事，可使告敌；</p>
        <p class="comment">张预曰：因是反间，知彼可诳之事，使死间往告之。</p>
        <p>三因是而知之，故生同可使如期。&#8217;;</p>
        <p class="comment">杜牧曰：可使往来如期。</p>
        <p class="comment">陈皞曰：言五间皆循环相因，惟生间可使如期，</p>
        <p class="comment">杜佑曰：因诳事而知敌情，生间往返，可使知其敌之腹心所在。</p>
        <p class="comment">梅尧臣曰：令吾间以诳告敌者，须因反间，而知敌之可诅也。生间以利害舰敌情，须因反间，而知其疏密，则可往得实而归如期也。</p>
        <p class="comment">张预曰：因是反间，知彼之情，故生间可往复如期也。</p>
        <p>三五间之事，主必知之，</p>
        <p class="comment">李筌曰：孙子殷勤于五间，主切知之。</p>
        <p>三知之必在于反间，故反间不可不厚也。</p>
        <p class="comment">杜牧曰：乡间、内间、死间、生间，四间者，皆因反间知敌情而能用之，故反间最切，不可不厚也。</p>
        <p class="comment">杜佑曰：人主当知五间之用，厚其禄，丰其财。而反间者，又五间之本，事之要也，故当在厚待。</p>
        <p class="comment">梅尧臣曰：五间之始，皆因缘于反间，故当厚遇之。</p>
        <p class="comment">张预曰：人主当用五间以知敌情。然五间皆因反间而用，则是反间者，岂可不厚待之耶？</p>
        <p>三昔殷之兴也，伊挚在夏；</p>
        <p class="comment">曹操曰：伊挚，伊尹也。</p>
        <p>三周之兴也，吕牙在殷。</p>
        <p class="comment">曹操曰：吕牙，太公也。</p>
        <p class="comment">梅尧臣曰：伊尹、吕牙，非叛于国也，夏不能任而殷任之，殷不能用而周用之，其成大功者为民也。</p>
        <p class="comment">何氏曰：伊、吕，圣人之耦，岂为人间哉？今孙子引之者，言五间之用，须上智之人，如伊、吕之才智者，可以用间。盖重之之辞耳。</p>
        <p class="comment">张预曰：伊尹，夏臣也，后归于殷。吕望，殷臣也，后归于周。伊、吕相汤、武，以兵定天下者，顺乎天而应乎人也，非同伯州犁之奔楚、苗贲皇之适晋、狐庸之在吴、士会之居秦也。</p>
        <p>三故惟明君贤将，能以上智为问者，必成大功，此兵之要，三军之所恃而动也。</p>
        <p class="comment">李筌曰：孙子论兵，始于计而终于间者，盖不以攻为主，为将者可不慎之哉！</p>
        <p class="comment">杜牧曰：不知敌情，军不可动；知敌之情，非间不可。故曰：三军所侍而动。</p>
        <p class="comment">李靖曰：“夫战之取胜，此岂求于天地，在乎因人以成之。历观古人之用间，其妙非一：即有间其君者，有间其亲者，有间其贤者，有间其能者，有间其助者，有间其邻好者，有间其左右者，有间其纵横者，故子贡、史廖、陈轸、苏秦、张仪、范睢等，皆凭此而成功也。且间之道有五焉：有因其邑人，傅潜伺察，而致辞焉；有因其仕子，故泄虚假，令告示焉；有因敌之使，矫其事而返之焉；有审择贤能，使舰彼向背虚实，而归说之焉；有佯缓罪戾，微漏我伪情浮计，使亡报之焉。凡此五间，皆须隐秘，重之以赏，密之又密，始可行焉。若敌有宠劈，任以腹心者，我当使间遗其珍玩，恣有所欲，顺而旁诱之。敌有重臣失势，不满其志者，我则啖以厚利，诡相亲附，采其情实而致之。敌有亲贵左右，多辞夸诞，好论利害者，我则使间曲情尊奉，厚遗珍宝，揣其所间而反间之。敌若使聘于我，我则稽留其使，令人与之共处，矫致殷勤，伪相亲匿，朝夕慰谕，倍供珍味，观其辞色而察之；仍朝夕令使独与己伴居，我遣聪耳者，潜于复壁中听之；使既迟违，恐彼怪责，必是窃论心事，我知事计，遣使用之。且夫用间间人，人亦用间以间己；己以密往，人以密来，理须独察于心，参会于事，则不失矣。若敌人来，欲候我虚实，察我动静，觇知事计而行其间者，我当佯为不觉，舍止而善饭之；微以我伪言诳事示以前，却期会，则我之所须，为彼之所失者，因其有间而反间之；彼若将我虚以为实，我却乘之而得志矣。夫水所以能济舟，亦有因水而覆没者；问所以能成功，亦有凭间而倾败者。若束发事主，当朝正色，忠以尽节，信以竭诚，不诡伏以自容，不权宜以为利。虽有善间，其可用乎？”</p>
        <p class="comment">陈皞曰：晋伯州犁奔楚，楚苗贲皇奔晋。及晋楚合战于鄙陵，苗责皇在晋侯之侧，泊州犁侍于楚王，二人各言旧国长短之情。然则晋所以胜楚者，楚所以败者，其故何也？二子则有优劣也。是知用间之道，间敌之情，得不慎择其人，深究其说也？故上文云：非圣智莫能用间者。夫圣智知人，人即附之；贤者受知，则 勠力为效，非圣非智，必猜必忌。公道不启，仁义不施，则义士贤人，因而衔愤，此将上天不祐 ，幽有鬼神，设无人事之变，恐有阴诛之祸，岂上智之土为其用哉！故上文云：非仁义莫能使间。然则汤、武之圣，伊、吕宜用。伊、吕获用，事宜必济，圣贤一会，交泰时乘，道合乾坤，功格寰宇，当其耕夫于欧亩，钓叟于渭滨，知我者谁能无念也。</p>
        <p class="comment">贾林曰：军无五間，如人之无耳目也。</p>
        <p class="comment">王皙曰：未知敌情者，不可动也。</p>
        <p class="comment">张预曰：用师之本，在知敌情，故曰此兵之要也。未知敌情，则军不可举，故曰三军所恃而动也。然处十三篇之未者，盖用非兵之常也，若计战攻，形势。虚实之类，兵动则用之；至于火攻与间，则有时而为耳</p>
    </div>
</body>

</html>