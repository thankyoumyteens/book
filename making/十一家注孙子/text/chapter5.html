<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right"
        content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>形篇</title>
</head>

<body>
    <div>
        <h3>形篇</h3>
        <p class="comment">曹操曰：军之形也，我动彼应，两敌相察情也。</p>
        <p class="comment">李筌曰：形，谓主客、攻守、八阵、五营、阴阳、向背之形。</p>
        <p class="comment">杜牧曰：因形见情。无形者情密，有形者情疏；密则胜，疏则败也。</p>
        <p class="comment">王皙曰：形者，定形也，谓两敌强弱有定形也。善用兵者，能变化其形，因敌以制胜。</p>
        <p class="comment">张预曰：两军攻守之形也。隐于中，则人不可得而知；见于外，则敌乘隙而至。形因攻守而显，故次《谋攻》。</p>
        <p>孙子曰：昔之善战者，先为不可胜(先消灭自己的弱点，使敌人无隙可寻，不会被敌人战胜)，</p>
        <p class="comment">张预曰：所谓知己者也。</p>
        <p>以待敌之可胜(等待敌人发生错误，暴露弱点，使我有机会战胜敌人)，</p>
        <p class="comment">梅尧臣曰：藏形内治，伺其虚懈。</p>
        <p class="comment">张预曰：所谓知彼者也。</p>
        <p>不可胜在己，可胜在敌。</p>
        <p class="comment">曹操曰：自修理，以待敌之虚懈也。</p>
        <p class="comment">
            李筌曰：夫善用兵者，守则深壁，多具军食，善其教练；攻其城，则尚橦棚、云梯、土山、地道；陈，则在山川、丘陵，背孤向虚，从疑击间；善战者，掎角势连，首尾相应者，为不可胜也。夫善战者，能为不可胜，不能使敌之必可胜。故曰：“胜可知而不可为，不可胜者守也，可胜者攻也。”此数者，以为可胜也。
        </p>
        <p class="comment">杜牧曰：自整军事，长有待敌之备；闭迹藏形，使敌人不能测度，因伺敌人有可乘之便，然后出而攻之。</p>
        <p class="comment">杜佑曰：先咨之庙堂，虑其危难，然后高垒深沟，使兵练习，以此守备之固，待敌之阙，则可胜之。言守备之固，制敌在外。守备之固自修理，以俟敌之虚懈；已见敌有阙漏之形，然后可胜。</p>
        <p class="comment">王皙曰：不可胜者，修道保法也；可胜者，有所隙耳。</p>
        <p class="comment">张预曰：守之故在己，攻之故在彼。</p>
        <p>故善战者，能为不可胜，</p>
        <p class="comment">杜牧曰：不可胜者，上文注解所谓修整军事、闭形藏迹是也。此事在己，故曰能为。</p>
        <p class="comment">张预曰：藏形晦迹，居常严备，则己能焉。</p>
        <p>不能使敌之可胜。</p>
        <p class="comment">杜牧曰：敌若无形可窥，无虚懈可乘，则我虽操可胜之具，亦安能取胜敌乎？</p>
        <p class="comment">贾林曰：敌有智谋，深为己备，不能强令不已备。</p>
        <p class="comment">杜佑曰：若敌晓练兵事，策与道合，深为己备者，亦不可强胜之。</p>
        <p class="comment">梅尧臣曰：在己故能为，在敌故无必。</p>
        <p class="comment">王皙曰：在敌不在我也。</p>
        <p class="comment">张预曰：若敌强弱之形，不显于外，则我岂能必胜于彼？</p>
        <p>故曰，胜可知(能否胜利是可以预测到的。)，</p>
        <p class="comment">曹操曰：见成形也。</p>
        <p class="comment">杜牧曰：知者，但能知己之力，可以胜敌也。</p>
        <p class="comment">陈皞曰：取胜于形，胜可知也。</p>
        <p>而不可为(缺乏客观条件，则不能凭主观愿望使敌人为我所胜。)。</p>
        <p class="comment">曹操曰：敌有备故也。</p>
        <p class="comment">杜牧曰：言我不能使敌人虚懈，为我可胜之资。</p>
        <p class="comment">贾林曰：敌若隐而无形，不可强为胜败。</p>
        <p class="comment">杜佑曰：敌有备也。已料敌，见敌形者，则胜负可知；若敌密而无形，亦不可强使为败。故范蠡曰：“时不至不可强生，事不究不可强成。”</p>
        <p class="comment">梅尧臣曰：敌有阙，则可知，敌无阙，则不可为。</p>
        <p class="comment">何氏曰：可知之胜在我，我有备也；不可为之胜在敌，敌无形也。</p>
        <p class="comment">张预曰：已有备，则胜可知；敌有备，则不可为。</p>
        <p>不可胜者，守也，</p>
        <p class="comment">曹操曰：藏形也。</p>
        <p class="comment">杜牧曰：言未见敌人有可胜之形，己则藏形，为不可胜之备，以自守也。</p>
        <p class="comment">杜佑曰：藏形也。若未见其形，彼众我寡，则自守也。</p>
        <p class="comment">梅尧臣曰：且有待也。</p>
        <p class="comment">何氏曰：未见敌人形势虚实有可胜之理，则宜固守。</p>
        <p class="comment">张预曰：知己未可以胜，则守其气而待之。</p>
        <p>可胜者(指敌已暴露弱点，我可以胜敌。)，攻也。</p>
        <p class="comment">曹操曰：敌攻己，乃可胜。</p>
        <p class="comment">李筌曰：夫善用兵者：守，则高垒坚壁也；攻其城，则尚橦棚(橦棚：tóng
            péng，古代攻城的战车。)、云梯、土山、地道；陈，左川泽、右丘陵，背孤向虚，从疑击间，识辨五令以节众，犄角势连，首尾相应者，为不可胜也。无此数者，以为可胜也。</p>
        <p class="comment">杜牧曰：敌人有可胜之形，则当出而攻之。</p>
        <p class="comment">杜佑曰：敌攻己，乃可胜也。已见其形，彼寡我众，则可攻。</p>
        <p class="comment">梅尧臣曰：见其阙也。</p>
        <p class="comment">王皙曰：守者，以于胜不足；攻者，以于胜有余。</p>
        <p class="comment">张预曰：知彼有可胜之理，则攻其心而取之。</p>
        <p>守则不足，攻则有余。(所以采取防御，是因为兵力不足；所以采取进攻，是因为兵力有余。)</p>
        <p class="comment">曹操曰：吾所以守者，力不足也；所以攻者，力有余也。</p>
        <p class="comment">李筌曰：力不足者可以守，力有余者可以攻也。</p>
        <p class="comment">梅尧臣曰：守则知力不足，攻则知力有余。</p>
        <p class="comment">张预曰：吾所以守者，谓取胜之道有所不足，故且待之。吾所以攻者，谓胜敌之事已有其余，故出击之。言非百胜不战，非万全不斗也。后人谓“不足”为弱、“有余”为强者，非也。</p>
        <p>善守者，藏于九地(九地：各种地形。)之下，善攻者，动于九天(九天：天时。)之上；故能自保而全胜也。</p>
        <p class="comment">曹操曰：因山川、丘陵之固者，藏于九地之下；因天时之变者，动于九天之上。</p>
        <p class="comment">
            李筌曰：《天一遁甲经》云：“九天之上可以陈兵，九地之下可以伏藏。”常以直符加时干，后一所临宫为九天，后二所临宫为九地。地者静而利藏，天者运而利动。故魏武不明二遁，以九地为山川，九天为天时也。夫以天一、太一之遁幽微，知而用之，故全也。《经》云：“知三避五，魁然独处；能知三五，横行天下。”以此法出，不拘诸咎，则其义也。
        </p>
        <p class="comment">杜牧曰：守者，韬声灭迹，幽比鬼神，在于地下，不可得而见之。攻者，势迅声烈，疾若雷电，如来天上，不可得而备也。九者，高深，数之极。</p>
        <p class="comment">陈皞曰：春三月，寅功曹为九天之上，申传送为九地之下；夏三月，午胜先为九天之上，于神后为九地之下；秋三月，申传送为九天之上，寅功曹为九地之下；冬三月，子神后为九天之上，午胜先为九地之下也。
        </p>
        <p class="comment">杜佑曰：善守备者，务因其山川之阻、丘陵之固，使不知所攻，言其深密，藏于九地之下；善攻者，务因天时地利水火之变，使敌不知所备。言其雷震发动，若动于九天之上也。</p>
        <p class="comment">梅尧臣曰：九地，言深不可知；九天，言高不可测。盖守备密而攻取迅也。</p>
        <p class="comment">王皙曰：守者，为未见可攻之利，当潜藏其形，沉静幽默、不使敌人窥测之也。攻者，为见可攻之利，当高远神速，乘其不意，惧敌人觉我而为之备也。九者，极言之耳。</p>
        <p class="comment">
            何氏曰：九地九天，言其深微。尉缭子曰：“治兵者，若秘于地，若邃于天。”言其秘密邃远之甚也。后汉，凉州贼王国围陈仓，左将军皇甫嵩督前军董卓救之。卓欲速进赴陈仓，嵩不听。卓曰：“智者不后时，勇者不留决。速救则城全，不救则城灭。全灭之势，在于此也。”嵩曰：“不然。百战百胜，不如不战而屈人之兵。是以先为不可胜，以待敌之可胜。不可胜在我，可胜在彼。彼守不足，我攻有余。有余者动于九天之上，不足者陷于九地之下。今陈仓虽小，城守固备，非九地之陷也；王国虽强，而攻我之所不救，非九天之势也。夫势非九天，攻者受害；陷非九地，守者不拔。国今已陷受害之地，而陈仓保不拔之城，我可不烦兵动众，而取全胜之功，将何救焉？”遂不听。王国围陈仓，自冬迄春，八十余日，城坚守固，竟不能拔。贼众疲弊，果自解去。
        </p>
        <p class="comment">张预曰：藏于九地之下，喻幽而不可知也；动于九天之上，喻来而不可备也。尉缭子曰，“若秘于地，若邃于天”是也。守则固，是自保也；攻则取，是全胜也。</p>
        <p>见胜(见胜：看到人家打了胜仗。)不过众人之所知，非善之善者也；</p>
        <p class="comment">曹操曰：当见未萌。</p>
        <p class="comment">李筌曰：知不出众知，非善也。韩信破赵，未餐而出井陉，曰：“破赵会食。”时诸将呒然(呒然：fǔ rán，迷惑不解，惊诧。)，佯应曰：“诺。”乃背水阵。赵乘壁望见，皆大笑，言汉将不便兵也。乃破赵，食，斩成安君，此则众所不知也。
        </p>
        <p class="comment">杜牧曰：众人之所见，破军杀将，然后知胜。我之所见，庙堂之上，樽俎(樽俎：zūn zǔ，宴席。)之间，已知胜负者矣。</p>
        <p class="comment">贾林曰：守必固，攻必克，能自保全，而常不失胜；见未然之胜，善知将然之败，谓实微妙通玄，非众人之所见也。</p>
        <p class="comment">孟氏曰：当见未萌。言两军已交，虽料见胜负，策不能过绝于人，但见近形非远。太公曰：“智与众同，非国师也。”</p>
        <p class="comment">梅尧臣曰：人所见而见，故非善。</p>
        <p class="comment">王皙曰；众常之人，见所以胜，而不知制胜之形。</p>
        <p class="comment">张预曰：众人所知，已成已著也；我之所见，未形未萌也。</p>
        <p>战胜而天下曰善，非善之善者也；</p>
        <p class="comment">曹操曰：争锋也。</p>
        <!-- TODO -->
        <p class="comment">李筌曰：争锋力战，天下易见，故非善也。</p>
        <p class="comment">杜牧曰：天下，犹上文言众也。言天下人皆称战胜者，故破军杀将者也。我之善者，阴谋潜运，攻必伐谋，胜敌之日，曾不血刃。</p>
        <p class="comment">陈皞曰：潜运其智，专伐其谋，未战而屈人之兵，乃是善之善者也。</p>
        <p class="comment">梅尧臣曰：见不过众，战虽胜，天下称之，犹不曰善，</p>
        <p class="comment">王皙曰：以谋屈人，则善矣。</p>
        <p class="comment">张预曰：战而后能胜，众人称之曰善，是有智名勇功也，故云非善。若见微察隐，取胜于无形，则真善者也。</p>
        <p>故举秋毫不为多力，见日月不为明目，闻雷霆不为聪耳。</p>
        <p class="comment">曹操曰：易见闻也。</p>
        <p class="comment">李筌曰：易见闻也。以为攻战胜，而天下不曰善也。夫智能之将，人所莫测，为之深谋，故孙武曰：“难知如阴也。”</p>
        <p class="comment">王皙曰：众人之所知不为智，力战而胜人不为善。</p>
        <p class="comment">何氏曰：此言众人之所见所闻，不足为异也。昔乌获举千钧之鼎为力，离朱百步睹纤芥之物为明，师旷听蚊行蚁步为聪也，兵之成形而见之，谁不能也？故胜于未形，乃为知兵矣。</p>
        <p class="comment">张预曰：入皆能也。引此以喻众人之见胜也。秋毫谓兔毛，至秋而劲细；言至轻也。</p>
        <p>古之所谓善战者，胜于易胜者也。</p>
        <p class="comment">曹操曰：原微易胜，攻其可胜，不攻其不可胜也。</p>
        <p class="comment">杜牧曰：敌人之谋，初有萌兆，我则潜运以能攻之；用力既少，制胜既微，故曰易胜也。</p>
        <p class="comment">梅尧臣曰：力举秋毫，明见日月，聪闻雷霆，不出众人之所能也。故见于著，则胜于艰；见于微，则胜于易。</p>
        <p class="comment">何氏曰：言敌人之谋，初有萌兆，我则潜运己能攻之；用力既少，制敌甚微，故曰易胜也。</p>
        <p class="comment">张预曰：交锋接刃，而后能制敌者，是其胜难也。见微察隐，而破于未形者，是其胜易也。故善战者常攻其易胜，而不攻其难胜也。</p>
        <p>故善战者之胜也，无智名，无勇功。</p>
        <p class="comment">曹操曰：敌兵形未成，胜之无赫赫之功也。</p>
        <p class="comment">李筌曰：胜敌而天下不知，何智名之有？</p>
        <p class="comment">杜牧曰：胜于未萌，天下不知，故无智名。曾不血刃，敌国已服，故无勇功也。</p>
        <p class="comment">梅尧臣曰：大智不彰，大功不扬，见微胜易，何勇何智？</p>
        <p class="comment">何氏曰：患销未形，人谁称智？不战而服，人谁言勇？汉之子房、唐之裴度能之。</p>
        <p class="comment">张预曰：阴谋潜运，取胜于无形，天下不闻料敌制胜之智，不见搴旗斩将之功，若留侯未尝有战斗功是也。</p>
        <p>故其战胜不忒；</p>
        <p class="comment">李筌曰：百战百胜，有何疑贰也。此筌以忒字为贰也。</p>
        <p class="comment">陈皞曰：筹不虚运，策不徒发。</p>
        <p class="comment">张预曰：力战而求胜，虽善者亦有败时。既见于未形，察于未成，则百战百胜，而无一差忒矣。</p>
        <p>不忒者，其所措必胜，胜已败者也。</p>
        <p class="comment">曹操曰：察敌必可败，不差忒也。</p>
        <p class="comment">李筌曰：置胜于已败之师，何忒焉？师老卒情，法令不一，谓已败也。</p>
        <p class="comment">杜牧曰：措，犹置也。忒，差忒也。我能置胜不忒者何也？盖先见敌人已败之形，然后攻之，故能致必胜之功，不差忒也。</p>
        <p class="comment">贾林曰：读措为错，错杂也。取敌之胜，理非一途，故杂而料之也。常于胜未形，已见敌之败。</p>
        <p class="comment">梅尧臣曰：睹其可败，胜则不差，</p>
        <p class="comment">何氏曰：善料也。</p>
        <p class="comment">张预曰：所以能胜而不差者，盖察知敌人有必可败之形，然后措兵以能之云耳。</p>
        <p>故善战者，立于不败之地，而不失敌之败也。</p>
        <p class="comment">李筌曰：兵得地者昌，失地者亡。地者，要害之地。秦军败赵，先据北山者胜；宋师伐燕，过大岘而胜。皆得其地也。</p>
        <p class="comment">杜牧曰：不败之地者，为不可胜之计，使敌人必不能败我也。不失敌人之败者，言窥伺敌人可败之形，不失毫发也。</p>
        <p>陈皞注同李筌。</p>
        <p>杜佑注同杜牧。</p>
        <p class="comment">梅尧臣曰：善候敌隙，我则常胜。</p>
        <p class="comment">王皙曰：常为不可胜，待敌可胜，不失其机。</p>
        <p class="comment">何氏曰：自诗有备则无患，常伺敌隙则胜之，不失也。立于不败之地利也，言我常为胜所。</p>
        <p class="comment">张预曰：审吾法令，明吾赏罚，便吾器用，养吾武勇，是立于不败之地也。我有节制，则彼将自衄，是不失敌之败也。</p>
        <p>二是故胜兵先胜而后求战，败兵先战而后求胜。</p>
        <p class="comment">曹操曰：有谋与无虑也。</p>
        <p class="comment">李筌曰：计与不计也。是以薛公知黥布之必败，田丰知魏武之必胜，是其义也。</p>
        <p class="comment">
            杜牧曰：管子曰：“天时地利，其数多少，其要必出于计数。”故凡攻伐之道，计必先定于内，然后兵出乎境。不明敌人之政，不能加也；不明敌人之积，不能约也。不明敌人之将，不见先军；不明敌人之士，下见先阵，故以众击寡，以理击乱，以富击贫，以能击不能，以教士练卒击殴（欧）众白徒，故能百战百胜。此则先胜而后求战之义也。
        </p>
        <p>卫公李靖曰：“夫将之上务，在于明察而众和，谋深而虑远，审于天时，稽乎人理。若不料其能，不达权变，及临机对敌，方始趑趄，左顾右盼，计无所出，信任过说，一彼一此，进退狐疑，部伍狼藉，何异趣苍生而赴汤火，驱牛羊而啖狼虎者乎？”此则先战而后求胜之义也。
        </p>
        <p class="comment">贾林曰：不知彼我之情，阵兵轻进，意虽求胜，而终自败也。</p>
        <p class="comment">梅尧臣曰：可胜而战，战则胜矣；未见可胜，胜可得乎？</p>
        <p class="comment">何氏曰：凡用兵先定必胜之计，而后出军。若不先谋，唯欲恃强，胜未必也。</p>
        <p class="comment">张预曰：计谋先胜，然后兴师，故以战则克。赵充国常先计而后战，亦是也。不谋而进，欲幸其成功，敌以战则败。</p>
        <p>二善用兵者，修道而保法，故能为胜败之政。</p>
        <p class="comment">曹操曰：善用兵者，先自修治为不可胜之道，保法度不失敌之败乱也。</p>
        <p class="comment">李筌曰：以顺讨逆，不伐无罪之国，军至无虏掠，不伐树木、污井灶，所过山川、城社、陵词，必涤而除之，不习亡国之事，谓之道法也。军严肃，有死无犯，赏罚信义立，将若此者，能胜敌之败政也。</p>
        <p class="comment">杜牧曰：道者，仁义也；法者，法制也。善用兵者，先修理仁义，保守法制，自为不可胜之政，伺敌有可败之隙，则攻能胜之。</p>
        <p class="comment">贾林曰：常修用兵之胜道，保赏罚之法度，如此则常为胜，不能则败，故曰胜败之政也。</p>
        <p class="comment">梅尧臣曰：攻守自修，法令自保，在我而已，</p>
        <p class="comment">王皙曰：法者，下之五事也。</p>
        <p class="comment">张预曰：修治、为战之道，保守、制敌之法，故能必胜。或曰：先修饰道义，以和其众；后保守法令，以敢其下。使民爱而畏之，然后能为胜败。</p>
        <p>二兵法：一曰度，</p>
        <p class="comment">贾林曰：度，土地也。</p>
        <p class="comment">王皙曰：丈尺也。</p>
        <p class="comment">二二曰量，</p>
        <p class="comment">贾林曰：量，人力多少，仓凛虚实。</p>
        <p class="comment">王皙曰：斗斛也。</p>
        <p class="comment">二三曰数，</p>
        <p class="comment">贾林曰：算数也。以数推之，则众寡可知，虚实可见。</p>
        <p class="comment">王皙曰：百千也。</p>
        <p class="comment">二四曰称，</p>
        <p class="comment">贾林曰：既知众寡，兼知彼我之德业轻重，才能之长短。</p>
        <p class="comment">王皙曰：权衡也。</p>
        <p class="comment">二五曰胜；</p>
        <p class="comment">曹操曰：胜败之政，用兵之法，当以此五事称量，知敌之情。</p>
        <p class="comment">张预曰：此言安营布阵之法也。李卫公曰：“教士犹布棋于盘；若无画路，棋安用之？”</p>
        <p>二地生度，</p>
        <p class="comment">曹操曰：因地形势而度之。</p>
        <p class="comment">李筌曰：既度有情，则量敌而御之。</p>
        <p class="comment">
            杜牧曰：度者，计也。言度我国土大小，人户多少，征赋所入，兵车所籍，山河险易，道里迂直；自度此事与敌人如何，然后起兵。夫小不能谋大，弱不能击强，近不能袭远，夷不能攻险；此皆生于地，故先度也。</p>
        <p class="comment">梅尧臣曰：因地以度军势。</p>
        <p class="comment">王皙曰：地，人所履也。举兵攻战，先本于地，由地故生度。度所以度长短，知远近也。凡行军临敌，先须知远近之计。</p>
        <p class="comment">何氏曰：地者，远近险易也。度，计也。未出军，先计敌国之险易，道路迂直，兵甲孰多，勇怯孰是。计度可伐，然后兴师动众，可以成功。</p>
        <p>二度生量，</p>
        <p class="comment">杜牧曰：量者，酌量也。言度地已熟，然后能酌量彼我之强弱也。</p>
        <p class="comment">梅尧臣曰：因度地以量敌情。</p>
        <p class="comment">王皙曰：谓量有大小。言既知远近之计，则须更量其敌之大小也。</p>
        <p class="comment">何氏曰：量酌彼己之形势。</p>
        <p>量生数，</p>
        <p class="comment">曹操曰：知其远近广狭，知其人数也。</p>
        <p class="comment">李筌曰：量敌远近强弱，须备士卒军资之数而胜也。</p>
        <p class="comment">杜牧曰：数者，机数也。育强弱已定，然后能用机变数也。</p>
        <p class="comment">贾林曰：量地远近广狭，则知敌人人数多少也。</p>
        <p class="comment">梅尧臣曰：因量以得众寡之数。</p>
        <p class="comment">王皙曰：数，所以纪多少。言既知敌之大小，则更计其精劣多少之数。曹公曰：“知其人数。”</p>
        <p class="comment">何氏曰：数，机变也。先酌量彼我强弱利害，然后为机数。</p>
        <p class="comment">张预曰：地有远近广狭之形，必先度知之：然后量其容人多少之数也。</p>
        <p>三数生称，</p>
        <p class="comment">曹操曰：称量敌孰愈也。</p>
        <p class="comment">李筌曰：分数既定贤智之多少，得贤者重，失贤者轻，如韩信之论楚汉也。须知轻重、别贤愚而称之锱铢则强。</p>
        <p class="comment">杜牧曰：称，校也。机权之数已行，然后可以称校彼我之胜负也，</p>
        <p class="comment">梅尧臣曰：因数以权轻重。</p>
        <p class="comment">王皙曰：称所以知重轻，喻强弱之形势也。能尽知远近之计，大小之举，多少之数，以与敌相形，则知重轻所在。</p>
        <p>何氏同杜牧注。</p>
        <p>三称生胜。</p>
        <p class="comment">曹操曰：称量之数，知其胜负所在。</p>
        <p class="comment">李筌曰：称知轻重，胜败之数可知也。</p>
        <p class="comment">杜牧曰：称校既熟，我胜敌败，分明见也。</p>
        <p class="comment">梅尧臣曰：因轻重以知胜负。</p>
        <p class="comment">王哲曰：重胜轻也。</p>
        <p>陈皞、杜佑（李筌）同杜牧上五事注。</p>
        <p class="comment">何氏曰：上五事，未战先计必胜之法。故孙子引古法以疏胜则之要也。</p>
        <p class="comment">
            张预曰：称，宜也。地形与人数相称，则疏密得宜，故可胜也。尉缭子曰：“无过在于度数”。度谓尺寸，数谓什伍。度以量地，数以量兵。地与兵相称则胜。五者皆因地形而得，故自地而生之也。李靖五阵随地形而变是也。</p>
        <p>三故胜兵若以锰称铢，</p>
        <p class="comment">梅尧臣曰：力易举也。</p>
        <p>三败兵若以铣称镒。</p>
        <p class="comment">曹操曰：轻不能举重也。</p>
        <p class="comment">李筌曰：二十两为镒。铢之于镒，轻重异位；胜败之数，亦复如之。</p>
        <p class="comment">梅尧臣曰：力难制也。</p>
        <p class="comment">王皙曰：言铢镒者，以明轻重之至也。</p>
        <p class="comment">张预曰：二十两为镒，二十四铢为两。此言有制之兵，对无制之兵，轻重不侔也。</p>
        <p>三胜者之战民也，若决积水于干刃之谿者，形也。</p>
        <p class="comment">曹操曰：八尺曰仞。决水千仞，其高势疾也。</p>
        <p class="comment">李筌曰：八尺曰仞，言其势也。杜预伐吴，言兵如破竹，数节之后，皆迎刃自解。则其义也。</p>
        <p class="comment">杜牧曰：夫积水在千侧之谿，不可测量，如我之守不见形也。及决水下，湍悍奔注，如我之攻不可御也。</p>
        <p class="comment">梅尧臣曰：水决千仞之谿，莫测其迅；兵动九天之上，莫见其迹。此军之形也。</p>
        <p class="comment">王皙曰：千仞之谿，至峭绝也；喻不可胜对可胜之形。乘机攻之，决水是也。</p>
        <p class="comment">
            张预曰：水之性，避高而趋下；决之赴深谿，固湍浚丽莫之御也。兵之形象水，乘敌之不备，掩敌之不意，避实而击虚，亦莫之制也。或曰：千仞之黔，谓不测之渊，人莫能量其浅深；及决而下之，则其势莫之能御。如善守者匿形晦迹，藏于九地之下、敌莫能测其强弱；及乘虚而出，则其锋莫之能当也。
        </p>
    </div>
</body>

</html>