<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>势篇</title>
</head>

<body>
    <div>
        <h3>势篇</h3>
        <p class="comment">曹操曰：用兵任势也。</p>
        <p class="comment">李筌曰：阵以形成，如决建领之势，故以是篇次之。</p>
        <p class="comment">王皙曰：势者，积势之变也，善战者能任势以取胜，不劳力也。</p>
        <p class="comment">张预曰：兵势已成，然后任势以取胜，故次《形》。</p>
        <p>孙子曰：凡治众如治寡、分数是也。</p>
        <p class="comment">曹操曰：部曲为分，什伍为数。</p>
        <p class="comment">李筌曰：善用兵者，将鸣一金，举一旌，而三军尽应；号令既定，如寡焉。</p>
        <p class="comment">杜牧曰：分者，分别也；数者，人数也。言部曲行伍，皆分别其人数多少，各任偏裨长伍，训练升降，皆责（贵）成之，故我所治者寡也。韩信曰，“多多益善”是也。</p>
        <p class="comment">陈皞曰：若聚兵既众，即须多为部伍，部伍之内，各有小吏以主之；故分其人数，使之训齐决断，遇敌临阵，授以方略，则我统之虽众，治之益寡。</p>
        <p class="comment">孟氏曰：分，队伍也；数，兵之大数也。分数多少，制置先定。</p>
        <p class="comment">梅尧臣曰：部伍奇正之分数，各有所统。</p>
        <p class="comment">王皙曰：分数，谓部曲也。偏稗各有部，分与其人数，若师、旅、卒、两之属。</p>
        <p class="comment">张预曰：统众既多，必先分偏裨之任，定行伍之数，使不相乱，然后可用。故治兵之法：一人曰独，二人曰比。三人曰参，比参为伍，五人为列，二列为火，五火为队，二队为官，二宫为曲，二曲为部，二部为校，二校为裨，二裨为军；递相统属，各加训练，虽治百万之众，如治寡也。</p>
        <p>斗众如斗寡，形名是也。</p>
        <p class="comment">曹操曰：旌旗曰形，金鼓曰名。</p>
        <p class="comment">杜牧曰：旌旗钟鼓，敌亦有之，我安得独为形名，斗众如斗寡也？夫形者，阵形也；名者，旌旗也。战法曰：“阵间容阵，足曳白刃。”故大阵之中，复有小阵，各占地分，皆有阵形。旗者，各依方色，或认以鸟兽，某将某阵，自有名号。形名已定，志专势孤，人自为战，败则自败，胜则自胜，战百万之兵，如战一一夫。此之是也。</p>
        <p class="comment">陈皞曰：夫军士既众，分布必广，临陈对敌，递不相知，故设旌旗之形，使各认之。进退迟速，又不相闻，故设金鼓以节之。所以令之曰：“闻鼓则进，闻金则止。”曹说是也。</p>
        <p class="comment">梅尧臣曰：形以旌旗，名以采章，指麾应速，无有后先。</p>
        <p class="comment">王皙曰：曹公曰：“族旗曰形，金鼓曰名。”皙谓形者，施旗金鼓之制度；名者，各有其名号也。</p>
        <p class="comment">张预曰：军政曰：“言不相闻，故为鼓锋；视不相见，故为旌旗。”今用兵既众，相去必远，耳目之力，所不闻见；故令士卒望旌旗之形而前却，听金鼓之号而行止，则勇者不得独进，怯者不得独退。故曰：此用众之法也。</p>
        <p>三军之众，可使必受敌而无败者，奇正是也。</p>
        <p class="comment">曹操曰：先出合战为正，后出为奇。</p>
        <p class="comment">李筌曰：当敌为正，旁出为奇。将三军无奇兵，未可与人争利。汉吴王濞拥兵入大梁，吴将田伯禄说吴王曰：“兵屯聚而西，无他奇道，难以立功。臣愿得五万人，别循江淮而上，收淮南长沙，入武关，与大王会。此亦一奇也。”不从。遂为周亚夫所败。此则有正无奇。</p>
        <p class="comment">杜牧曰：解在下文。</p>
        <p class="comment">贾林曰：当敌以正阵取胜，以奇兵前后左右俱能相应，则常胜而不败也。</p>
        <p class="comment">梅尧臣曰：动为奇，静为正；静以待之，动以胜之。</p>
        <p class="comment">王皙曰：必当作毕，字误也。奇正还相生，故毕受敌而无败也。</p>
        <p class="comment">何氏曰：兵体万变，纷纭混饨，无不是正，无不是奇。若兵以义举者，正也；临敌合变者，奇也。我之正，使敌视之为奇；我之奇，使敌视之为正。正亦为奇，奇亦为正；大抵用兵皆有奇正；无奇正而胜者，幸胜也，浪战也。如韩信背水而阵，以兵循山，而拔赵帜，以破其国，则背水正也，循山奇也。信又盛兵临晋，而以木罂从夏阳袭安邑，而虏魏王豹，则临晋正也，夏阳奇也。由是观之，受敌无败者，奇正之谓也、尉缭子曰：“今以镇铘之利，犀兕之坚，三军之众，有所奇正，则天下莫当其战矣。”</p>
        <p class="comment">张预曰：三军虽众，使人人皆受敌而不败者，在乎奇正也。奇正之说，诸家不同。尉缭子则曰：“正兵贵先，奇兵贵后。”曹公则曰：“先出合战为正，后出为奇。”李卫公则曰：“兵以前向为正，后却为奇。”此皆以正为正，以奇为奇，曾不说相变循环之义。唯唐太宗曰：“以奇为正，使敌视以为正，则吾以奇击之；以正为奇，使敌视以为奇，则吾以正击之。”混为一法，使敌莫测，兹最详矣。</p>
        <p>兵之所加，如以碫投卵者，虚实是也。</p>
        <p class="comment">曹操曰：以至实击至虚。</p>
        <p class="comment">李筌曰：碫实卵虚，以实击虚，其势易也。</p>
        <p class="comment">孟氏曰：碫，石也。兵若训练至整，部领分明，更能审料敌情，委知虚实，后以兵而加之，实同以碫石投卵也。</p>
        <p class="comment">梅尧臣曰：碫，石也，音遇。以实击虚，犹以坚破脆也。</p>
        <p class="comment">王皙曰：锻，治铁也。</p>
        <p class="comment">何氏曰：用兵识虚实之势，则无不胜。</p>
        <p class="comment">张预曰：下篇曰：善战者致人而不致于人。此虚实彼我之法也。引致敌来，则彼势常虚；不往赴彼，则我势常实。以实击虚，如举石投卵，其破之必矣。夫合军聚众，先定分数；分数明，然后习形名；形名正，然后分奇正；奇正审，然后虚实可见矣。四事所以次序也。</p>
        <p>凡战者，以正合，以奇胜。</p>
        <p class="comment">曹操曰：正者当敌，奇兵从傍击不备也。</p>
        <p class="comment">李筌曰：战无其诈，难以胜敌。</p>
        <p class="comment">杜佑曰：正者当敌，奇者从傍击不备；以正道合战，以奇变取胜也。</p>
        <p class="comment">梅尧臣曰：用正合战，用奇胜敌，</p>
        <p class="comment">何氏曰：如战国廉颇为赵将，秦使间曰：“秦独畏赵括耳。廉颇易与，且降矣。”会颇军多亡失，数败，坚壁不战；又闻秦反间之言，使括代颇。至，则出军击秦，秦军佯败而走，张二奇兵以劫之。赵军逐胜，追造秦壁，壁坚拒不得入。而秦奇兵二万五千绝赵军后，又五千骑绝赵壁间，赵兵分为二，粮（被）道绝，括卒败。</p>
        <p>又隋（唐）突厥犯塞，汤帝令唐高祖与马邑（也）太守王仁恭率众备边。会虏寇马邑，仁恭以众寡不敌，有惧色。高祖曰：“今主上遇远，孤城绝援，若不死战，难以图全。”于是亲选精骑四千，出为游军，居处饮食，随逐水草，一同于突厥。见虏候骑，但驰骋猎耳，若轻之。及与虏相遇，则掎角置阵，选善射者为别队，持满以待之。虏莫能测，不敢决战。因纵奇兵击走之，获其特勒所乘骏马，斩首千余级。又太宗选精锐千余骑为奇兵，皆黑衣玄甲，分为左右队，建大旗，令骑将秦叔宝、程咬金等分统之。每临寇，太宗躬被玄甲先锋，率之候机而进，所向摧诊，常以少击众，贼徒气慑。</p>
        <p>又五代汉高祖在晋阳，郭进往依之，汉祖壮其材。会北虏屠安阳城，因遣进攻拔之，戎人遁去，授坊州刺史。虏主道毙，高祖出奇兵井陉，进以间道先人洺北，因定河北。此皆以奇胜之迹也。</p>
        <p class="comment">张预曰：两军相监，先以正兵与之合战；徐发奇兵，或捣其旁，或击其后以胜之。若郑伯御燕师，以三军军其前，以潜军军其后是也。</p>
        <p>故善出奇者，无穷如天地，</p>
        <p class="comment">李筌曰：动静也。</p>
        <p>不竭如江河。</p>
        <p class="comment">李筌曰：通流不绝。</p>
        <p class="comment">杜佑曰：言应变出奇无穷竭。</p>
        <p class="comment">张预曰：言应变出奇，无有穷竭。</p>
        <p>八 (九终而复始，日月是也。死而复生，四时是也。）</p>
        <p class="comment">李筌曰：奇变如日月四时，亏盈寒暑不停。</p>
        <p class="comment">杜佑曰：日月运行，入而复出；四时更互（王），兴而复废。言奇正变化，若或日月之进退，四时之盛衰也。</p>
        <p class="comment">张预曰：日月运行，入而复出；四时更互（王），盛而复衰。喻奇正相变，纷缓浑饨，终始无穷也。</p>
        <p>声不过五，</p>
        <p class="comment">李筌曰：宫、商、角、徵、羽也。</p>
        <p>五声之变，不可胜听也。</p>
        <p class="comment">李筌曰：变入八音，奏乐之曲，不可尽听。</p>
        <p>色不过五，</p>
        <p class="comment">李筌曰：青、黄、赤、白、黑也。</p>
        <p>五色之变，不可胜观也。味不过五，</p>
        <p class="comment">李筌曰：酸、辛、咸、甘、苦也。</p>
        <p>五味之变，不可胜尝也。</p>
        <p class="comment">曹操曰：自无穷如天地已下，皆以喻奇正之无穷也。</p>
        <p class="comment">李筌曰：五味之变，庖宰鼎饪也。</p>
        <p class="comment">杜牧曰：自无穷如天地已下，皆喻八阵奇正也。</p>
        <p class="comment">张预曰：引五声五色五味之变，以喻奇正相生之无穷。</p>
        <p>战势不过奇正，奇正之变，不可胜穷也。</p>
        <p class="comment">李筌曰：邀截掩袭，万途之势，不可穷尽也。</p>
        <p class="comment">梅尧臣曰：奇正之变，犹五声五色五味之变，无尽也。</p>
        <p class="comment">王皙曰：奇正者，用兵之钤键，制胜之枢机也。临敌运变，循环不穷，穷则败也。”</p>
        <p class="comment">孟氏曰：《六韬》云：“奇正发于无穷之源。”</p>
        <p class="comment">张预曰：战阵之势，止于奇正一事而已；及其变而用之，则万途千辙，乌可穷尽？</p>
        <p>奇正相生，如循环之无端，孰能穷之？</p>
        <p class="comment">李筌曰：奇正相依而生，如环团圆，不可穷端倪也。</p>
        <p class="comment">梅尧臣曰：变动周旋之不极。</p>
        <p class="comment">王皙曰：敌不能穷我也。</p>
        <p class="comment">何氏曰：奇正生而转相为变，如循历其环，求首尾之莫穷也。</p>
        <p class="comment">张预曰：奇亦为正，正亦为奇，变化相生，若循环之无本末，谁能穷诘？”</p>
        <p>激水之疾，至于漂石者，势也；</p>
        <p class="comment">盂氏曰：势峻，则巨石虽重不能止。</p>
        <p class="comment">杜佑曰：言水性柔弱，石性刚重，至于漂转大石，投之洿下，皆由急疾之流，激得其势。</p>
        <p class="comment">张预曰：水性柔弱，险径要路，激之疾流，则其势可以转巨石也。</p>
        <p>鸷鸟之疾，至于毁折者，节也。</p>
        <p class="comment">曹操曰：发起击敌。</p>
        <p class="comment">李筌曰：柔势可以转刚，况于兵者乎？弹射之所以中飞鸟者，善于疾而有节制。</p>
        <p class="comment">杜牧曰：势者，自高注下，得险疾之势，故能漂石也。节者，节量远近则搏之，故能毁折物也。</p>
        <p class="comment">杜佑曰：发起讨敌，如鹰鸇之攫搏（撮）也，必能挫折禽兽者，皆由伺候之明，邀得屈折之节也。王子曰：“鹰隼一击，百鸟无以争其势；猛虎一奋，万兽无以争其威。”</p>
        <p class="comment">梅尧臣曰：水虽柔，势迅则漂石；蛰虽微，节劲则折物。</p>
        <p class="comment">王皙曰：鸯鸟之疾，亦势也，由势然后有搏击之节。下要云险，故先取漂石以喻也。</p>
        <p class="comment">何氏曰：水能动石，高下之势也，鸳能博物，能节其远近也。</p>
        <p class="comment">张预曰：鹰鸇之擒鸟雀，必节量远近，伺候审而后击，故能折物。李靖曰：“鸷鸟将击，卑飞敛翼。”皆言待之而后发也。</p>
        <p>是故善战者，其势险，</p>
        <p>曹操李筌曰：险，犹疾也。</p>
        <p class="comment">杜牧曰：险者，言战争之势，发则杀人，故下文喻如弓弩。</p>
        <p class="comment">王皙曰：险者，折以致其疾也；如水得险隘而成势。</p>
        <p>其节短。</p>
        <p>曹操、李筌曰：短，近也。</p>
        <p class="comment">杜牧曰：言以近节也。如鸳鸟之发，近则搏之，力全志专，则必获也。</p>
        <p class="comment">杜佑曰：短，近也，节，断也。短近言能因危取胜，以卒击近也。</p>
        <p class="comment">梅尧臣曰：险则迅，短则劲；故战之势，当险疾而短近也。</p>
        <p class="comment">王皙曰：鸷之能搏者，发必中，来势远而所搏之节至短也。兵之乘机，当如是耳。曹公曰：“短者，近也。”</p>
        <p>孟氏同杜牧注。</p>
        <p class="comment">张预曰：险，疾；短，近也。言善战者先度地之远近，形之广狭，然后立阵，使部伍行列相去不远；其进击则以五十步为节，不可过远，故势迅则难御，节近则易胜。</p>
        <p>二势如癀弩 ，节如发机。</p>
        <p class="comment">曹操曰：在度不远，发则中也。</p>
        <p class="comment">李筌曰：弩不疾则不远，矢不近则不中。势尚疾，节务速。</p>
        <p class="comment">杜牧曰：张也。如弩已张，发则杀人，故上文云其势险也。机者，固须以近节量之，然后必能中，故上文云其节短，短乃近也。此言战阵不可远逐敌人，恐有队伍离散断绝，反为敌所乘也，故《牧野誓》曰：“六步七步，四伐五伐。”是以近也。</p>
        <p class="comment">陈皞曰：弩之发机，近则易中；战之遇敌，疾则易捷。若趋驰不速，奋击不近，则不能克敌而全胜。</p>
        <p class="comment">贾林曰：战之势，如弩之张；兵之势，如机之发。</p>
        <p class="comment">梅尧臣曰：音霍，了，张也。如弩之张，势不逡巡；如机之发，节近易中也。</p>
        <p class="comment">王皙曰：战势如弩之张者，所以有待也；待其有可乘之势，如发其机。</p>
        <p class="comment">何氏曰：险，疾也；短，近也。此言击战得形，便如张弩发机，势宜疾速，仍利于便近，不得追击过差也。故太公曰：“击如发机者，所以破精微也。”</p>
        <p class="comment">张预曰：如弩之张，势不可缓；如机之发，节不可远。言趋利尚疾，奋击贵近也。故太公曰：“击如发机者，所以破精微也。”</p>
        <p>二纷纷纭纭，斗乱而不可乱也；浑浑沌沌，形圆而不可败也。</p>
        <p class="comment">曹操曰：旌旗乱也；示敌若乱，以金鼓齐之。卒骑转而形圆者，出入有道齐整也。</p>
        <p class="comment">李筌曰：“纷纭而斗，示如可乱；建旌有部，呜金有节，是以不可乱也，浑饨，合杂也；形圆，无向背也：示敌可败而不可败者，号令齐整也。</p>
        <p class="comment">杜牧曰：此言阵法也。《风后握奇文》曰：“四为正，四为奇，余奇为握。奇音机，或总称之，先出游军定两端。”此之是也。奇者，零也。阵数有九，中心有零者，大将握之不动，以制四面八阵，而取准则焉。其人之列，面面相向，背背相承也。《周礼》茧苗弥狩，车骤徒趋，及表乃止，进退疾徐，疏密之节，一如战阵。表乃旗也。旗者，盖与民期于下也。《握奇文》曰：“先出游军定两端。”盖游军执本方旗，先定地界，然后军士赴之，兵于旗下，乃出奇正，变为阵也。《周礼》* 苗弥狩，车骤徒趋，及表乃止，此则八 阵遗制，《握奇》之文，止此而已，其余之词，乃后之作者增，”之，以重难其事耳。夫五兵之利，无如弧矢之利，以威天下，五兵同致，天独看弧矢星，圣人独言弧矢能威天下，不言他兵，何也？盖战法利于弧矢者，非得阵不见其利。故黄帝胜于蚩尤，以中夏车徒，制夷虏骑士，此乃弧矢之利也。</p>
        <p>在于近代，可以验之者：晋武时，羌陷凉州，司马督马隆请募勇士三千平之。募腰引弯三十六钧，弓四钧，立标简试军。西渡温水，虏树机能，以众万计遏隆。隆依八阵法，且战且前，弓矢所（及），人皆应弦而倒，诛杀万计，凉州遂平。</p>
        <p>隋时，突厥入寇，杨素击之。先是诸将与虏战，每虞胡骑奔突，皆戎车徒步相参，异鹿角为方阵，骑在其内。素至，悉除旧法，令诸军各为步骑。突厥闻之，以手加额，仰天（大）曰：“天赐我也！”大率精骑十余万而至，素一战大破之。此乃以徒步制骑士，若非有阵法，知开阖首尾乏道，安能致胜也？《曲礼》曰：“行前朱雀，而后玄武，左青龙而右白虎，招摇在上，急缮其怒。”郑司农云：“以四兽为军阵，象天也。”孔疏曰：“此言军行象天文而作阵法，但不知作之何如耳。”何彻云：“画此四兽于旌旗上，以标前后左右之阵也。急缮其怒，言其卒之劲利威怒，如天之怒也。招摇，北斗构第七星也，举此则六星可知也。阵象天文，即北斗也。”复曰：“进退有度。”郑司农注曰：“度，谓伐与步数也。”孔疏曰：“如《牧野誓》云，六步七步、四伐五伐是也。”复曰：“左右有局。”郑司农注曰：“局是步分。”孔疏曰：“言军之左右，备有部分，进则就敌，退则就列，不相差滥也。”下文复曰：“父之仇，弗与共戴天；兄弟之仇，不返兵；交游之仇，不同国。四郊多垒，此卿大夫之辱也。”此言仇辱至于战争，期在必胜，固不可不知阵法也。其文故相次而言，乃圣贤之深旨矣。《军志》曰：“阵间容阵，足曳白刃；队间容队，可与敌对。前御其前，后当其后，左防其左，右防其右。行必鱼贯，立必雁行，长以参短，短以参长。回军转阵，以前为后，以后为前，进无奔进，退无违走。四头八尾，触处为首，敌冲其中，两头俱救。”此亦与《曲礼》之说同。数起于五，而终于八。今夔州州前诸葛武侯以石纵横八行，布为方阵，奇正之出，皆生于此。奇亦为正之正，正亦为奇之奇，彼此相用，循环无穷也。诸葛出斜谷，以兵少，但能正用六数，今盩屋司竹园乃有旧垒。司马懿以十万步骑，不敢决战，盖知其能也。</p>
        <p class="comment">杜佑曰：旌旗乱也：示敌若乱，以金鼓齐之。纷纷施旗，像纭纭士卒貌。言旌旗翻转，一合一离，士卒进退，或往或来，视之若散，扰之若乱。然其法令素定，度职分明，各有分数，扰而不乱者也。车骑齐转，形圆者，出入有道，齐整也。浑浑，车轮转行；沌沌，步骤奔驰。视其行阵纵横，圆而不方，然而指趋，各有所应。故王子曰：“将欲内明而外暗，内治而外混，所以示敌之轻己者也。”</p>
        <p class="comment">梅尧臣曰：分数已定，形名已立，离合散聚，似乱而不能乱。形无首尾，应无前后，阳旋阴转，欲败而不能败。</p>
        <p class="comment">王皙曰：曹公曰：“施旗乱也；示敌若舌，以金鼓齐之矣。“皙谓纷坛斗乱之貌也。不可乱者，节制严明耳。又曹公曰：“车骑转而形圆者，出入有道齐整也。”哲谓浑沌形圆，不测之貌也；不可败者，无所隙缺，又不测故也。</p>
        <p class="comment">何氏曰：此言斗势也。善将兵者，进退纷纷似乱，然士马素习，旌旗有节，非乱也。浑饨形势，乍离乍合，人以为败，而号令素明，离合有势，非可败也。形圆，无行列也。</p>
        <p class="comment">张预曰：此八阵法也。昔黄帝始立丘井之法，因以制兵。故井分四道，八家处之。井字之形，开方九焉；五为阵法，四为闲地，所谓数起于五也。虚其中，大将居之，环其四面，诸部连绕，所谓终于八也。及乎变化制敌，则纷坛聚散，斗虽乱而法不乱，浑沌交错，形虽圆而势不散，所谓分而成八，复而为一也。后世武侯之方阵，李靖之六花，唐太宗之破阵乐舞，皆其遗制也。</p>
        <p>二乱生于治，怯生于勇，弱生于强。</p>
        <p class="comment">曹操曰：皆毁形匿情也。</p>
        <p class="comment">李筌曰：恃治之整，不抚其下而多怨，其乱必生。秦并天下，销兵焚书，以列国为郡县，而秦自称始皇，都关中，以为至万代有之。至胡亥矜骄，陈胜、吴广乘弊而起，所谓乱生于冶也。以勇陵人，为敌所败。秦王苻坚鼓行伐晋，勇也；及其败，闻风声鹤唳，以为晋军，是其怯也，所谓怯生于勇也。吴王夫差兵无敌于天下，陵齐于黄池，陵越于会稽，是其强也；为越所败，城门不守，兵围王宫，杀夫差而并其国，所谓弱生于强也。</p>
        <p class="comment">杜牧曰：言欲伪力乱形以诱敌人，先须至治，然后能为伪乱也。欲伪为怯形以伺敌人，先须至勇，然后能为伪怯也。欲伪为弱形以骄敌人，先须至强，然后能为伪弱也。</p>
        <p class="comment">贾林曰：恃治则乱生，恃勇强则弱生。</p>
        <p class="comment">梅尧臣曰：治则能伪为乱，勇则能伪为怯，强则能伪为弱。</p>
        <p>王皙同梅尧臣注。</p>
        <p class="comment">何氏曰：言战时为奇正形势以破敌也，我兵素治矣，我士素勇矣，我势素强矣，若不匿治、勇、强之势，何以致敌？须张似乱、似法、似弱之形，以诱敌人，彼惑我诱之之状，破之必矣。</p>
        <p class="comment">张预曰：能示敌以纷乱，必己之治也；能示敌以懦怯，必己之勇也；能示敌以赢弱，必己之强也。皆匿形以误敌人。</p>
        <p>二治乱，数也；&#8217;;</p>
        <p class="comment">曹操曰：以部曲分名数为之，故不乱也。</p>
        <p class="comment">李筌曰：历数也。百六之灾，阴阳之数，不由人兴，时所会也。</p>
        <p class="comment">杜牧曰：言行伍各有分画，部曲皆有名数，故能为治，然后能为伪乱也。夫为伪乱者，出入不时，樵采纵横，刁斗不严是也。</p>
        <p class="comment">贾林曰：治乱之分，各有度数。</p>
        <p class="comment">梅尧臣曰：以治为乱，存之乎分数。</p>
        <p class="comment">王皙曰：治乱者，数之变，数谓法制。</p>
        <p class="comment">张预曰：实治而伪示以乱，明其部曲行伍之数也。上文所谓治众如治寡，分数是也。</p>
        <p>二勇怯，势也；</p>
        <p class="comment">李筌曰：夫兵得其势，则怯者勇；失其势，则勇者怯。兵法无定，惟因势而成也。</p>
        <p class="comment">杜牧曰：言以勇为怯者也。见有利之势而不动，敌人以我为实怯也。</p>
        <p class="comment">陈皞曰：勇者，奋速也；怯者，淹缓也。敌人见我欲进不进，即以我为怯也，必有轻易之心；我因其懈情，假势以攻之。龙且轻韩信，郑人诱我师是也，</p>
        <p>孟氏注同陈皞。</p>
        <p class="comment">梅尧臣曰：以勇为怯，示之以不取。</p>
        <p class="comment">王皙曰：勇怯者，势之变。</p>
        <p class="comment">张预曰：实勇而伪示以怯，因其势也，魏将庞涓攻韩，齐将田息救之。孙膑谓忌曰：“彼三晋之兵，素悍勇而轻齐，齐号为怯。善战者因其势而利导之，使齐军人魏地，日减其灶。”涓闻之，大喜曰：“吾素知齐法。”乃借日并行逐之，遂败于马陵。</p>
        <p>二强弱，形也。</p>
        <p class="comment">曹操曰：形势所宜。</p>
        <p class="comment">杜牧曰：以强为弱，须示其形；匈奴冒顿示娄敬以赢老是也。</p>
        <p class="comment">陈皞曰：楚王毁中军以张随人，用为后图，此类也。</p>
        <p class="comment">梅尧臣曰：以强为弱，形之以赢懦。</p>
        <p class="comment">王皙曰：强弱者，形之变。</p>
        <p class="comment">何氏曰：形势暂变，以诱敌战，非怯非弱也。示乱不乱，队伍本整也。</p>
        <p class="comment">张预曰：实强而伪示以弱，见其形也。汉高祖欲击匈奴，遣使觇之。匈奴匿其壮士肥马，见其弱兵赢畜，使者十辈皆言可击。惟娄敬曰：“两国相攻，宜矜夸所长；今徒见老弱，必有奇兵，不可击也。”帝不从，果有白登之围。</p>
        <p>二故善动敌者，形之，敌必从之；</p>
        <p class="comment">曹操曰：见赢形也。</p>
        <p class="comment">李筌曰：善诱敌者，军或强，能进退其敌也。晋人伐齐，斥山泽之险，虽所不至，必筛而疏陈之，舆曳柴从之。齐人登山而望晋师，见旌旗扬尘，谓其众而夜遁。则晋弱齐为强也。齐伐魏，将田忌用孙膑谋，减灶而趋大粱。魏将庞涓逐之，曰：“齐虏（鲁）何其怯也！入吾境亡者半矣。”及马陵，为齐人所败，杀庞涓，虏魏太子而旋。形以弱，而敌从之也。</p>
        <p class="comment">杜牧曰：非止于赢弱也。言我强敌弱，则示以赢形，动之使来；我弱敌强，则示之以强形，动之使去。敌之动作，皆须从我。孙膑曰：“齐国号怯，三晋轻之。令入魏境为十万灶，明日为五万灶。”魏庞涓逐之，曰：“齐虏何怯也！入吾境土，亡者太半。”因急追之，至马陵，道狭，胺乃研木书之曰：“庞涓死此树下。”伏弩于侧，令曰：“见火始发。”涓至，钻隧读之，万弩齐发，庞涓死。此乃示以赢形，能动庞涓，遂来从我而杀之也。隋扬帝于雁门，为突厥始毕可汗所围。太宗应募救援，隶将军云定兴营。将行，谓定兴曰：“必多资旗鼓，以设疑兵。且始毕可汗敢围天子，必以我仓卒无援；我张吾军容，今数十里昼则旌旗相续，夜则钲鼓相应，虏必以为救兵云集，睹尘而遁。不然，彼众我寡，不能久矣。”定兴从之。师次崞县，始毕遁去。此乃我弱敌强，示之以强，动之令去，故敌之来去，一皆从我之形也。</p>
        <p class="comment">梅尧臣曰：形乱弱而必从。</p>
        <p class="comment">王皙曰：诱敌使必从。</p>
        <p class="comment">何氏曰：移形变势，诱动敌人；敌昧于战，必落我计中而来，力足制之。</p>
        <p class="comment">张预曰：形之以羸弱，敌必来从。晋楚相攻，苗贲皇谓晋侯曰：“若栾、范易行以诱之，中行、二郤必克二穆。”果败楚师。又楚伐随，羸师以张之。季良曰：“楚之羸，诱我也。”皆此二义也。</p>
        <p>二予之，敌必取之；</p>
        <p class="comment">曹操曰：以利诱敌，敌远离其垒，而以便势，击其空虚孤特也。</p>
        <p class="comment">杜牧曰：曹公与袁绍相持官渡，曹公循河而西，绍于是渡河追公。公营南贩，下马解鞍。时白马辎重就道，诸将以为敌骑多，不如还营。荀攸曰：“此所以饵敌也，安可去之？”绍将文丑与刘备将五六千骑，前后继至，或分趋辎重。公曰：“可矣。”乃皆上马，时骑不满六百人，遂大破之，斩文丑。</p>
        <p class="comment">梅尧臣曰：示畏怯而必取。</p>
        <p class="comment">王皙曰：饵敌使必取予与同。</p>
        <p class="comment">张预曰：诱之以小利，敌必来取。吴以囚徒诱越，楚以樵者诱绞是也。</p>
        <p>二以利动之，以卒待之。</p>
        <p class="comment">曹操曰：以利动敌也。</p>
        <p class="comment">李筌曰：后汉大司马邓禹之攻赤眉也，赤眉佯北，弃辎重而遁；车皆载土，覆之以豆。禹军乏食，竞趋之，不为行列。赤眉伏兵奄至击之，禹大败。则其义也。</p>
        <p class="comment">杜牧曰：以利动敌，敌既从我，则兵严以待之，上文所解是也。</p>
        <p class="comment">梅尧臣曰：以上数事，动诱敌（动）而从我，则以精卒待之。</p>
        <p class="comment">王皙曰：或使之从，或使之取，必先严兵以待之也。</p>
        <p class="comment">何氏曰：敌贪我利，则失行列；利既能动，则以所待之卒击之，无不胜也。如曹公西征马超，与超夹关为军。公急持之，而潜遣徐晃、朱灵等夜渡蒲权津，据河西为营。公自潼关北渡，未济，超赴船急战，公放牛马以饵贼。贼乱取牛马，公得渡，循河为甬道而南。贼退距渭口。公乃多设疑兵，潜以舟载兵入渭，为浮桥，夜分兵结营于渭南。贼夜攻营，伏兵奋击，破之。十六国南凉（梁）秃发傉檀守姑臧，后秦姚兴遣将姚弼等，至于城下。傉檀驱牛羊于野，粥众采掠，傉檀分兵击，大破之。</p>
        <p>后魏未，大将广阳王元深伐北狄，使于谨单骑入贼中，示以恩信。于是西部铁勒酋长包列河等三万余户，并款附，相率南迁。广阳欲与谨至折敷岭迎接之，谨曰：“破六汗拔陵兵众不少，闻乜列河等归附，必来邀击。彼若先据险要，则难与争锋；今以乜列河等饵之，当竞来抄掠，然后设伏而待，必指掌破之。”广阳然其计。拔陵果来邀击，破乜列河于岭上，部众皆没。谨伏兵发，贼遂大败，悉收得包列河之众。</p>
        <p class="comment">张预曰：形之既从，予之又取，是能以利动之而来也；则以劲卒待之。李靖以卒为本；以本待之者，谓正兵节制之师。</p>
        <p>故善战者，求之于势，不责于人，</p>
        <p class="comment">杜佑曰：言胜负之道，自图于中，不求之下，责怒师众，强使力进也。若秦穆悔过，不替盂明也。</p>
        <p>三故能择人而任势。</p>
        <p>一作故能择人而任之。诸家作任势者多矣。</p>
        <p class="comment">曹操曰：求之于势者，专任权也。不责于人者，权变明也。</p>
        <p class="comment">李筌曰：得势而战，人怯者能勇，故能择其所能任之。夫勇者可战，谨慎者可守，智者可说，无弃物也。</p>
        <p class="comment">杜牧曰：言善战者先料兵势，然后量人之材，随短长以任之，不责成于不材者也。曹公征张鲁于汉中，张辽、李典、乐进将七千余人守合淝，教与护军薛梯，署函边曰：“贼至乃发。”俄而吴孙权十万人众围合淝，乃共发教曰：“若孙权至者，张、李将军出战，乐将军守，护军勿得与战。”诸将皆疑。辽曰：“公征在外，比救至，彼破我必矣。是以教及其未合逆击之，折其威势，以安众心，然后可守。成败之机，在此一举。”典与辽同出，果大破孙权，吴人夺气。还，修守备，众心乃安。权攻城，十日不拔，乃退。孙盛论曰：“夫兵，诡道也。至于合淝之守，悬弱无援，专任勇者，则好战生患；专任怯者，则惧心难保。且波众我寡，众者必怀贪情；我以致命之师，击贪情之卒，其势必胜。胜而后守，则必固矣。是以魏武杂选武力，参以异同，为之密教，节宣其用，事至而应，若合符契也。”</p>
        <p class="comment">贾林曰：读为择人而任势，言示以必胜之势，使人从之，岂更外责于人，求其胜败；择勇怯之人，任进退之势。</p>
        <p class="comment">陈皞曰：善战者专求于势，见利速进，不为敌先，专任机权，不责成于人。苟不获已而用人，即须择而任之。</p>
        <p class="comment">杜佑曰：权变之明，能简置于人，任己之形势也。</p>
        <p class="comment">梅尧臣曰：用人以势则易，责人以力则难；能者当在择人而任势。</p>
        <p class="comment">何氏曰：得势自胜，不专责人以力也。</p>
        <p class="comment">王皙曰：谓将能择人任势以战，则自然胜矣。人者，谓偏裨与，</p>
        <p class="comment">张预曰：任人之法，使贪、使愚、使智、使勇，各任自然之势，不责人之所不能，故随材大小，择而任之。尉缭子曰：“固其所长而用之。”言三军之中，有长于步者，有长于骑者，因能而用，则人尽其材。又晋侯类能而使之是也。</p>
        <p>三任势者，其战人也，如转木石；木石之性，安则静，危则动，方则止，圆则行。</p>
        <p class="comment">曹操曰：任自然势也。</p>
        <p class="comment">李筌曰：任势御众，当如此也。</p>
        <p class="comment">杜佑曰：言投之安地则安，投之危地则危，不知有所回避也。任势，自然也。方圆之形，犹兵胜负之形。</p>
        <p class="comment">梅尧臣曰：木石，重物也，易以势动，难以力移。三军，至众也，可以势战，不可以力使，自然之道也。</p>
        <p>何氏同梅尧臣注。</p>
        <p class="comment">张预曰：木石之性，置之安地则静，置之危地则动，方正则止，圆斜则行，自然之势也。三军之众，甚陷则不惧，无所往则固，不得已则斗，亦自然之道。</p>
        <p>三故善战人之势，如转圆石于千仞之山者，势也。</p>
        <p>李筌日：蒯通以为坂上走丸，言其易也。</p>
        <p class="comment">杜牧曰：转石于千仞之山，不可止遏者，在山不在石也。战人有百胜之勇，强弱一贯者，在势不在人也。杜公元凯曰：“昔乐毅藉济西一战，能并强齐，今兵威已成，如破竹数节之后，迎刃自解，无复著手，此势也。势不可失。”乃东下建邺，终灭吴。此篇大抵言兵贵任势，以险迅疾速为本，故能用力少而得功多也。</p>
        <p class="comment">梅尧臣曰：圆石在山，屹然其势，一人推之，千人莫制也。</p>
        <p class="comment">王皙曰：石不能自转，因山之势，而不可遏也只战不能妄胜，因兵之势，而不可支也。</p>
        <p class="comment">张预曰：石转于山，而不可止遏者，由势使之也。兵在于险，而不可制御者，亦势使之也，李靖曰：“兵有三势：将轻敌，士乐战，志励青云，气等飘风，谓之气势。关山狭路，羊肠狗门，一夫守之，千人不过，谓之地势。因难怠慢，劳役饥渴，前营未舍，后军半济，谓之因势。故用兵任势，如峻坂走丸，用力至微，而成功甚博也。”</p>
    </div>
</body>

</html>