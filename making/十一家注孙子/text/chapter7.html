<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>虚实篇</title>
</head>

<body>
    <div>
        <h3>虚实篇</h3>
        <p class="comment">曹操曰：能虚实彼己也。</p>
        <p class="comment">李筌曰：善用兵者，以虚为实；善破敌者，以实为虚。故次其篇。</p>
        <p class="comment">杜牧曰：夫兵者，避实击虚，先须识彼我卒虚实也。</p>
        <p class="comment">王皙曰：凡自守以实，攻敌以虚也。</p>
        <p class="comment">张预曰：《势篇》说奇正。善用兵者，先知攻守两齐之法，然后知奇正；先知奇正相变之术，然后知虚实。盖奇正自攻守而用，虚实由奇正而见。故《次势》。</p>
        <p>孙子曰：凡先处战地而待敌者服佚，</p>
        <p>曹操李筌并曰：力有余也。</p>
        <p class="comment">贾林曰：先处形胜之地以待敌者，则有备豫，士马闲逸。</p>
        <p>杜佑同贾林注。</p>
        <p>王皙同曹操注。</p>
        <p class="comment">张预曰：形势之地，我先据之，以待敌人之来，则士马闲逸，而力有余。</p>
        <p>后处战地而趋战者劳。</p>
        <p class="comment">李筌曰：力不足也。《太一遁甲》云：“彼来攻我，则我为主，彼为客。主易客难也。”是以《太一遁甲》言其定计之义。故知劳佚事不同，先后势异。</p>
        <p class="comment">杜收曰：后周遣将帅突厥之众逼齐，齐将段韶御之。时大雪之后，周人以步卒为前锋，从西而下，去城二里：诸将欲逆击之。韶曰：“步人气力势自有限，今积雪既厚，逆战非便，不如阵以待之；彼劳我佚，破之必矣。”既而交战，大破之，前锋尽殖，自余遁矣。</p>
        <p class="comment">贾林曰：敌处便利，我则不往，引兵别据，示不敌其军；敌谓我无谋，必来攻袭。如此，则反令敌倦，而我不劳。</p>
        <p class="comment">孟氏曰：若敌己处便势之地，己方赴利，士马劳倦，则不利矣。</p>
        <p class="comment">梅尧臣曰：先至待敌则力完，后至趋战则力屈。</p>
        <p class="comment">何氏曰：战国秦师伐韩，围阏与。赵遣将赵奢救之。军士许历曰：“秦人不意赵师至此，其来气盛，将军必厚集其阵以待之；不然必败。”又曰：一先据北山者胜，后至者败。”赵奢即发万人趋之。秦兵后至，争山不得上。赵奢纵兵击之，太破秦军，遂解阏与之围。</p>
        <p>后汉初，诸将征隗嚣，为嚣所败。光武令悉军构邑。未及至，隗嚣乘胜，使其将王元、行巡将二万余人下陇，因分遣巡取栒邑，汉将冯异即驰马欲先据之。诸将皆曰：“虏兵盛而新乘胜，不可与争；宜止军便地，徐恩方略。”异曰：“虏兵方盛临境，狃忕小利，遂欲深入；若得栒邑，三辅动摇，是吾忧也。夫攻者不足，守者有余，今先据城，以佚待劳，非所以争锋也。”遂潜往，闭城僵旗鼓。行巡不知，驰赴之。异乘其不意，卒击鼓建旗而出，巡军惊乱奔走，追而大破之。</p>
        <p>东魏将齐神武伐西魏，军过蒲津，涉洛至许原。西魏将周文帝军至沙苑。齐神武闻周文至，引军来会。洁朝候骑告齐神武军且至。周文步将李弼曰：“彼众我寡，不可平地置阵。此东十里有渭曲，可先据以待之。”遂军至渭曲，背水东西为阵；合战，大破之。</p>
        <p class="comment">张预曰：便利之地，彼已据之，我方趋彼以战，则士马劳倦，而力不足。或谓所战之地，我宜先到，立阵以待彼，则己佚矣；彼先结阵，我后至，则我劳矣。若宋人已成列、楚师未既济之类。</p>
        <p>故善战者，致人而不致于人。</p>
        <p class="comment">李筌曰：故能致人之劳，不致人之佚也。</p>
        <p class="comment">杜牧曰：致令敌来就我，我当蓄力待之，不就敌人，恐我劳也。后汉张步将费邑分遣其递敢守巨里。耿弇进兵，先胁巨里，使多伐树木，扬言以填坑堑。数日有降者，言邑闻弇欲攻巨里，谋来救之。弇乃严令军中趋修攻具，宣勒诸部，后三日当悉力攻巨里城。阴缓生口，令得亡归。归者以弇期告邑。至日，果自将精兵三万余人来救之。弇喜谓诸将曰：“吾修攻具者，欲诱致邑耳；今来，适其所求也。”即分三千人守巨里，自引精兵上冈坂，乘高大破之，遂临阵斩费邑。</p>
        <p class="comment">杜佑曰：言两军相远，强弱俱敌，彼可使历险而来，我不可历险而往。必能引致敌人，己不往从也。</p>
        <p class="comment">梅尧臣曰：能令敌来，则敌劳；我不往就，则我佚。</p>
        <p class="comment">王皙曰：致人者，以怯乘其劳；致于人者，以劳乘其佚。</p>
        <p class="comment">何氏曰：令敌自来。</p>
        <p class="comment">张预曰：“致敌来战，则彼势常虚；不往赴战，则我势常实。此乃虚实彼我之术也。耿弇先逼巨旱以诱致费邑近之。</p>
        <p>能使敌人自至者，利之也；</p>
        <p class="comment">曹操曰：“诱之以利也。</p>
        <p class="comment">李筌曰：以利诱之，敌则自远而至也。赵将李牧诱匈奴，则其义也。</p>
        <p class="comment">杜牧曰：李牧大纵畜牧人众满野，匈奴小入，佯北不胜，以数千人委之。单于大喜，率众来入，牧大破之，杀匈奴十万骑，单于奔走，岁余不敢犯边也。</p>
        <p class="comment">梅尧臣曰：何能自来？示之以利。</p>
        <p class="comment">何氏曰：以利诱之而来，我佚敌劳。</p>
        <p class="comment">张预曰：所以能致敌之来者，诱之以利耳。李牧佯北以致匈奴，杨素毁车以诱突厥是也。</p>
        <p>能使敌人不得至者，害之也。</p>
        <p class="comment">曹操曰：出其所必趋，攻其所必救。</p>
        <p class="comment">李筌曰：害其所急，彼必释我而自固也。魏人寇赵邯郸，乞师于齐。齐将田忌欲救赵，孙膑曰：“夫阀纷者不控卷， 救斗者不搏戟，批亢捣虚，形串势禁，则自解尔。今二国相待，轻锐竭于外，疲老殆于内，我袭其虚，彼必解围而奔命，所谓一举存赵而弊魏也。”后魏果释赵而奔大梁，遭齐人于马陵，魏师败绩。</p>
        <p class="comment">杜牧曰：曹公攻河北，师次顿丘，黑山贼于毒等攻武阳。曹公乃引兵西入山，攻毒本屯，毒闻麦，弃武阳还。曹公要击于内，大破之也。</p>
        <p class="comment">陈皞曰：子胥疲楚师，孙膑走魏将之类也。</p>
        <p class="comment">杜佑曰：致其所必走，攻其所必救，能守其险害之要路，敌不得自至。故王子曰：“一猫当穴，万鼠不敢出；一虎当溪，万鹿不敢过。”</p>
        <p class="comment">梅尧臣曰：敌不得来，当制之以害。</p>
        <p class="comment">王皙曰：以害形之，敌患之而不至。</p>
        <p class="comment">张预曰：所以能令敌人必不得至者，害其所顾爱耳。孙膑直走大梁，而解邯郸之围是也。</p>
        <p>故敌佚能劳之，</p>
        <p class="comment">曹操曰：以事烦之。</p>
        <p class="comment">李筌曰：攻其不意，使敌疲于奔命。</p>
        <p class="comment">杜牧曰：高颎言平陈之策于隋祖曰：“江北寒田收差晚，江南土热，水田早熟。量彼收获之际，征兵上马，声言掩袭，彼必屯兵御守，足得废其农时。彼既聚兵，我便解甲。”于是陈人始病。</p>
        <p class="comment">梅尧臣曰：挠之使不得休息。</p>
        <p class="comment">王皙曰：巧致之也。</p>
        <p class="comment">何氏曰：春秋时，吴王阖闾问于伍员曰：“伐楚何如？”对曰：“楚执政众，莫适任患，若为三师以肄焉：一师至，彼必皆出；彼出则归，彼归则出，彼必道弊。亟肄以疲之，多方以误之；既罢，而后以三军继之，必大克之。”阖闾从之 ，楚于是乎始病。吴遂入郢。</p>
        <p class="comment">张预曰：为多方以误之之术，使其不得休息。或曰：彼若先处战地以待我，则是彼佚也，我不可趋而与之战。我既不往，彼必自来，即是变佚为劳也。</p>
        <p>饱能饥之，</p>
        <p class="comment">曹操曰：绝粮道以饥之。</p>
        <p class="comment">李筌曰：焚其积聚，蔓其禾苗，绝其粮道。</p>
        <p class="comment">杜牧曰：我为主，敌为客，则可以绝粮道而饥之。如我为客，敌为主，则如之何？答曰：饥敌之术，非止绝粮道。但能饥之则是，隋高顽平陈之策曰：“江南土薄，舍多茅竹，有畜积，皆非地窖。密遣人因风纵火，待敌修立，更复烧之，不出数年，自可财力俱尽。”遂行其策，由是陈人益困。</p>
        <p>三国时，诸葛诞、文钦据寿春，及招吴请援，司马景王讨之，谓诸将曰：“彼当突围，决一朝之命；或谓大军不能久，省食减口，冀有他变。料贼之情，不出此二者，当多方以乱之。”因命合围，遣赢疾帝谷淮北凛，军士豆人三升。诞、钦闻之，果喜。景王愈羸形以示之，诞等益宽恣食。俄而城中粮尽，攻而拔之。</p>
        <p>隋末，字文化及率兵攻李密于黎阳。密知化及粮少，因伪和之，以弊其众。化及大喜，恣其兵食，冀密馈之。其后食尽，其将王智略、张童仁等率所部兵归于密，前后相继，化及以此遂败。</p>
        <p class="comment">陈皞曰：饥敌之术，在临事应机。</p>
        <p class="comment">梅尧臣曰：要其粮，使不得馈。</p>
        <p class="comment">王皙曰：谓敌人足食，我能使之饥乏耳。曹公曰：“绝其粮道。”皙谓火积亦是也。</p>
        <p class="comment">何氏曰：如吴楚反，周亚夫曰：“楚丘剽轻，难与争锋，愿以梁委之，绝其食道，乃可制也。”亚夫会兵荣阳，吴攻梁，梁急请救。亚夫引兵东北走昌邑，深壁而守，使轻骑弓高侯等绝吴楚兵后食道。兵乏粮，饥欲退，数挑战，终不出，乃引兵去。精兵追击，大破之。</p>
        <p>王莽未，天下乱，光武兄伯升起兵讨莽，为莽将甄阜、梁丘赐所败。复收会兵众，还保于棘阳。阜、赐乘胜留辎重于蓝乡，引精兵十余万人南渡，横临讹水，阻两山间为营，绝后桥，示元还心。伯升于是大飨军士，设盟约，休卒三日，为六部潜师，夜起，袭取蓝乡，尽获其辎重。明晨，自南攻甄阜，下江兵自东南攻梁丘赐，乏食阵溃，遂斩阜、赐。</p>
        <p>唐辅公拓遣其伪将冯惠亮、陈当世领水军屯于博望山，陈正通、（河间王孝恭）徐绍宗率步骑军于青州山。河间王孝恭至，坚壁不与斗，使奇兵断其粮道。贼渐馁，夜薄我营；孝恭安卧不动。明日，纵羸兵以攻贼垒，使卢祖尚率精骑列阵以待之。俄而攻垒者败走，出追，奔数里，遇祖尚军与战，大败之。正通弃营而走。</p>
        <p class="comment">张预曰：我先举兵，则我为客，彼为主；为客则食不足，为主则饱有余。若夺其畜积，掠其田野，因粮于彼，馆谷于敌，则我反饱，彼反饥矣，则到是变客为主也。不必焚其积聚，废其农时，然后能饥敌矣。或彼为客，则绝其粮道，广武君欲请奇兵以遮绝韩信军后是也。</p>
        <p>安能动之。</p>
        <p class="comment">曹操曰：攻其所必爱，出其所必趋，则使敌不得不相救也。</p>
        <p class="comment">李筌曰：出其所必趋，击其所不意，攻其所必（不）爱，使不得不救也。</p>
        <p class="comment">杜牧曰：司马宣王攻公孙文懿于辽东，阻辽水以拒魏军。宣王曰：“贼坚营高垒，以老我师，攻之正入其计。古人云：敌虽高垒，不得不与我战者，攻其所必救。我今直指襄平，则人怀内惧，惧而求战，破之必矣。”遂整阵而过。贼见兵出其后，果来邀之；乃纵击，大破之，竟平辽东。</p>
        <p class="comment">陈皞曰：《左传》楚伐宋，宋告急于晋。晋先鞍曰：“我执曹君，而分曹卫之田以赐宋人，楚爱曹卫，必不许也。喜赂怒顽，能无战乎？”遂破楚师。</p>
        <p>盂氏注同曹操。</p>
        <p class="comment">梅尧臣曰：趋其所顾，使不得止。</p>
        <p>王皙同李筌注，</p>
        <p class="comment">何氏曰：攻其所爱，岂能安视而不动哉？</p>
        <p class="comment">张预曰：彼方安守，以为自固之术，不欲速战，则当攻其所必救，使不得已而须出。臾骈坚壁，秦伯挑其裨将，遂皆出战是也。</p>
        <p>出其所不趋，趋其所不意。</p>
        <p class="comment">曹操曰：使敌不得相往而救之也。</p>
        <p class="comment">何氏曰：令敌人须应我。</p>
        <p>行千里而不劳者，行于无人之地也。</p>
        <p class="comment">曹操曰：出空击虚，避其所守，击其不意。</p>
        <p class="comment">李筌曰：出敌无备，从孤击虚，何人之有！</p>
        <p class="comment">杜牧曰：梁元帝时，西蜀称帝，率兵东之至。宜以精甲锐骑，星夜奔袭之。平路则倍道兼行，险途则缓兵渐进。出其不意，冲其腹心，必向风不守。”竟以平蜀。言不劳者，空虚之地，无敌人之虞，行止在我，故不劳也。</p>
        <p class="comment">陈皞曰：夫言空虚者，非止为敌人不备也。但备之不严，守之不固，将弱兵乱，粮少势孤，我整军临之，彼必望风自溃。是我不劳苦，如行无人之地。</p>
        <p class="comment">梅尧臣曰：出所不意。</p>
        <p class="comment">何氏曰：曹公北征乌桓，谋臣郭嘉曰：“兵贵（遗）神速，今千里袭人，辎重多，难以趋利。且彼闻之，得以为备。不如留辎重，轻兵兼道以出，掩其不意。”公乃密出卢龙塞，直指单于庭。虏卒闻公至，惶怖合战，大破之，斩蹋顿及名王已下。又唐吐谷浑寇边，以李靖为西海道行军大总管，轻途二千里，行空虚之地，平吐谷浑而还。故太宗曰：“且李靖三千轻骑，深入虏庭，克复定襄，古今未有也。”</p>
        <p class="comment">张预曰，掩其空虚，攻其无备，虽千里之征，人不疲劳。若邓艾伐蜀，由阴平之径，行无人之地七百余里是也。</p>
        <p>攻而必取者，攻其所不守也；</p>
        <p class="comment">李筌曰：无虞易取。</p>
        <p class="comment">杜牧曰：警其东，击其西，诱其前，袭其后。后汉张步都剧使弟蓝守西安，又令别将守临淄，去临淄四十里，耿弇引军营其间。弇视西安城小而坚，蓝兵又精；临淄名虽大，其实易攻。尊令军吏治攻具，后五日攻西安，纵生口令归。蓝闻之，晨夜守城。至期，夜半，弇勒诸将蓐食，及明，至临淄城下。护军荀梁等争之，以为宜速攻西安。弇曰：“西安闻吾欲攻，日夜为备。临淄出其不意，至必惊扰，吾攻之，一日必拔。拔临淄，即西安势孤，所谓击一得两。”尽如其策。</p>
        <p> 后汉未，朱隽击黄中贼帅韩忠于宛，隽作长围，起上山，以临其城内。因鸣鼓攻其西南，贼悉众赴之；俊自将精兵五千，掩其东北，乘城而入。忠乃退保小城，惶惧乞降。</p>
        <p class="comment">陈皞曰：国家征上党，王宰知刘稹恃天井之险，不为固守之计。宰悉力攻夺而后守，稹失其险，终陷其巢穴也。</p>
        <p class="comment">梅尧臣曰：言击其南，实攻其北。</p>
        <p class="comment">王皙曰：攻其虚也。谓将不能，兵不精，垒不坚，备不严，救不及，食不足，心不一尔。</p>
        <p class="comment">张预曰：善攻者动于九大之上，使敌人莫之能备；莫之能备，则吾之所攻者，乃敌之所不守也。耿弇之克临淄，朱隽 之讨黄中，但其一端耳。</p>
        <p>守而必固者，守其所不攻也。</p>
        <p class="comment">杜牧曰：不攻尚守，何况其所攻乎！汉太尉周亚夫击七国于昌邑也，贼奔壁东南陬，亚夫使备其西北。俄而贼精卒攻西北，不得入，因遁走，追破之。</p>
        <p class="comment">陈皞曰：无虑敌不攻，虑我不守。无所不攻，无所不守，乃用兵之计备也。</p>
        <p class="comment">梅尧臣曰：贼击我西，亦备乎东。</p>
        <p class="comment">王皙曰：守以实也。谓将能、兵精、垒坚、备严、救及、食足、心一尔。</p>
        <p class="comment">张预曰：善守者藏于九地之下，使敌人莫之能测；莫之能测，则吾之所守者，乃敌之所不攻也。周亚夫击东南而备西北，亦是其一端也。</p>
        <p>故善攻者，敌不知其所守；善守者，敌不知其所攻。</p>
        <p class="comment">曹操曰：情不泄也。</p>
        <p class="comment">李筌曰：善攻者，器械多也；东魏高欢攻邺是也。善守，谨备也，周韦孝宽守晋州是也。</p>
        <p class="comment">杜牧曰：攻取备御之情不泄也。</p>
        <p class="comment">贾林曰：教令行，人心附，备守坚固，微隐无形，敌人犹豫，智无所措也。</p>
        <p class="comment">梅尧臣曰：善攻者机密不泄，善守者周备不隙。</p>
        <p class="comment">王皙曰：善攻者，待敌有可胜之隙，速而攻之，则使其不能守也。善守者，常为不可胜，则使其不能攻也。云不知者，攻守之计不知所出耳。</p>
        <p class="comment">何氏曰：言攻守之谋，令不可测。</p>
        <p class="comment">张预曰：夫守则不足，攻则有余。所谓不足者，非力弱也，盖示敌以不足，则敌必来攻，此是敌不知其所攻也。所谓有余者，非力强也；盖示敌以有余，则敌必自守，此是敌不知其所守也。情不外泄，积乎攻守者也。</p>
        <p>微乎微乎，至于无形；神乎神乎，至于无声，故能为敌之司命。</p>
        <p class="comment">李筌曰：言二遁用兵之奇正，攻守微妙，不可形于言说也。微妙神乎，敌之死生，悬形于我，故曰司命。</p>
        <p class="comment">杜牧曰：微者，静也；神者，动也。静者守，动者攻，敌之死生，悉悬于我，故如天之司命。</p>
        <p class="comment">杜佑曰：言其微妙，所不可见也。言变化之形，倏忽若神，故能料敌死生，若天之司命也。</p>
        <p class="comment">梅尧臣曰：无形，则微密不可得而窥；无声，则神速不可得而知。</p>
        <p class="comment">王皙曰：微密则难窥，神速则难应，故能制敌之命。</p>
        <p class="comment">何氏曰：武论虚实之法至于神微，而后见成功之极也。吾之实，使敌视之为虚；吾之虚，使敌视之为实；敌之实，吾能使之为虚；敌之虚，吾能知其非实。盖敌不识吾虚实，而吾能审敌之虚实也，吾欲攻敌也，知彼所守者为实，而所不守者为虚，吾将避其坚，而攻其脆，批其亢，而捣其虚。敌欲攻我也，知彼所攻者为不急，而所不攻者为要，吾将示敌之虚，而斗吾之实，彼示形在东，而吾设备于西。是故吾之攻也，彼不知其所当守；吾之守也，敌不料其所当攻。攻守之变，出于虚实之法。或藏九地之下，以喻吾之守；或动九天之上，以比吾之攻。灭迹而不可见，韬声而不可闻，若从地出天下，倏出间入，星耀鬼行，入乎无间之域，旋乎九泉之渊。微之微者，神之神者，至于天下之明目不能窥其形之微，天下之聪耳不能听其声之神，有形者至于无形，有声者至于无声。非无形也，敌人不能窥也；非无声也，敌人不能听也。虚实之变极也。善学兵者，通于虚实之变，遂可以入于神微之奥；不善者案然寻微穷神，而泥其用兵之迹，不能混其形声，而至于闻见者，是不知神微之妙，固在虚实之变也。三军之众，百万之师，安得无形与声哉？但敌人不能窥听耳。</p>
        <p class="comment">张预曰：攻守之术，微妙神密，至于无形之可睹，无声之可闻，故敌人死生之命，皆主于我也。</p>
        <p>进而不可御者，冲其虚也；退而不可追者，速而不可及也。</p>
        <p class="comment">曹操曰：卒往进攻其虚懈，退又疾也。</p>
        <p class="comment">李筌曰：进者袭空虚懈怠；退者必辎重在先，行远而大军始退，是以不可追。后赵王石勒兵在葛肢，苦雨，欲班师于邺，惧晋人蹑其后。用张宾计，令辎重先行，远而不可及也。此签以速字为远者也。</p>
        <p class="comment">杜牧曰：既攻其虚，敌必败；败丧之后，安能追我？我故得以疾退也。</p>
        <p class="comment">陈皞曰：杜说非也。曹公之围张绣也，城未拔力未屈而去之。绣兵出袭其后，贾诩止之，绣不听，果被曹公所败。绣谓诩曰：“公既能知其败，必能知其胜。”诩曰：“复以败卒袭之。”绣从之，曹公果败。岂是败丧之后，不能追之哉？盖言乘虚而进，敌不知所御；逐利而退，敌不知所追也。</p>
        <p class="comment">杜佑曰：冲突其虚空也。</p>
        <p class="comment">梅尧臣曰：进乘其虚，则莫我御；退因其弊，则莫我追。</p>
        <p class="comment">何氏曰：兵进则冲虚，兵退则利速；我能制敌，而敌不能制我也。</p>
        <p class="comment">张预曰：对垒相持之际，见彼之虚隙，则急进而捣之，敌岂能御我也？获利而退，则速还壁以自守，敌岂能追我也？兵之情主速，风来电往，敌不能制。</p>
        <p>故我欲战，敌虽高垒深沟，不得不与我战者，攻其所必救也；</p>
        <p>曹操李筌曰：绝其粮道，守其归路，攻其君主也。</p>
        <p class="comment">杜牧曰：我为主，敌为客，则绝其粮食，守其归路。若我为客，敌为主，则攻其君主。司马宣王攻辽东，直指襄平是也。</p>
        <p class="comment">梅尧臣曰：攻其要害。</p>
        <p class="comment">王皙曰：曹公曰：“绝粮道，守归路，攻君主也。”皙谓敌若坚守，但能攻其所必救，则与我战矣。若耿弇欲攻巨里以致费邑亦是也。</p>
        <p>何氏日：如魏将司马宣王征公孙文懿，泛舟潜济辽水，作餐围，忽弃贼而向襄平。诸将言：不攻贼而作长围，非所以示众也”宣王曰：“贼坚营高垒，欲以老吾兵也。古人言曰：敌虽高垒，不得不与我战者，攻其所必救也。贼大众在此，则窟穴虚矣；我直指襄平，必人怀内惧，惧而求战，破之必矣。”遂整阵而过。贼见兵出其后，果邀之。宣王谓诸将曰：“所以不攻其营，正欲致此，不可失也。”乃纵兵逆击，大破之，三战皆捷。</p>
        <p>唐马燧讨田悦，时军粮少，悦深壁不战。燧令诸军持十日粮，进次仓口，与悦夹恒水而军。李抱真、李芃问曰：“粮少而深入，何也？”燧曰：“粮少利速战。兵法善于致人，不致于人。今田悦与淄、青、兖三军为首尾，计欲不战以老我师。若分兵击其左右，兵少未可必破，悦且来教，是前后受敌也，兵法所谓攻其必救，彼固当战也。燧为诸军合而破之。”隧乃造三桥道逾洹水，日挑战，悦不敢出。恒州兵以军少，惧为燧所并，引军合于悦。悦与隧明日复挑战，乃伏兵万人，欲邀燧。雄乃引诸军半夜皆食，先鸡鸣时，击鼓吹角，潜师傍洹水，径赴魏州。令曰：“闻贼至，则止为阵。”又令百骑吹鼓角，皆留于后，仍抱薪持火，待军毕发，止鼓角，匿其旁，伺悦军毕渡，焚其桥。军行十数里，乃率淄、青、究州步骑四万余人，逾桥掩其后，乘风纵火，鼓噪而进。隧乃坐甲令无动，命前除草斩荆棘，广百步以为阵。募勇力得五千余人，分为前列，以俟贼至。比悦军至，则火止气乏，力少衰，乃纵兵击之，悦军大败。悦走桥、桥已焚矣，悦军乱赴水，斩首二万，淄青军殆尽。</p>
        <p class="comment">张预曰：我为客，波为主，我兵强而食少，彼势弱而粮多，则利在必战。敌人虽有金城汤池之固，不得守其险，而必来与我战者，在攻其所顾爱，使之相救援也。若楚人围宋，晋将救之。狐偃曰：“楚始得曹，而新婚于卫；若伐曹卫，楚必救之，则宋免矣。”从之而解。又晋宣帝讨公孙文懿，忽弃贼而走襄平，讨其巢穴。贼果出邀之，遂逆击，三战皆捷，亦其义也。</p>
        <p>我不欲战，画地而守之，</p>
        <p class="comment">曹操曰：军不欲烦也。</p>
        <p class="comment">李筌曰：拒境自守也。若入敌境，则用《天一遁甲》真人闭六戊之法，以刀画地为营也。</p>
        <p class="comment">盂氏曰：以物画地而守，喻其易也。盖我能戾敌人之心，不敢至也。</p>
        <p>敌不得与我战者，乖其所之也。</p>
        <p class="comment">曹操曰：乖，戾也。戾其道，示以利害，使敌疑也。</p>
        <p class="comment">李筌曰：乖，异也。设奇异而疑之，是以敌不可得与我战。汉上谷太守李广纵马卸鞍（安），疑也。</p>
        <p class="comment">杜牧曰：言敌来攻我，我不与战，设权变以疑之，使敌人疑惑不决，与初来之心乖戾，不敢与我战也。曹公争汉中地，蜀先主拒之。时将赵云守别屯，将数十骑轻出，卒遇大军。云且斗且却。公军追至，围云。入营，使（史）大开门，偃旗息鼓。曹公军疑有伏，引去。诸葛武侯屯于阳平，使魏延诸将并兵东下，武侯惟留万人守城。候白司马宣王曰：“亮在城中，兵少力弱。”将士失色，亮时意气自若，敕军中悉卧旗息鼓，不得辄出，开四门扫地却洒。宣王疑有伏，于是引去，趋北山。亮谓参佐曰：“司马懿谓吾有没伏，循山走矣。”宣王后知，颇以为恨。曹公与吕布相持，公军出收麦，布领众卒至。公营止有于人出阵，半隐于堤下，吕布迟疑不敢进，曰：“曹操多诈，勿入伏中。”遂引兵去，</p>
        <p class="comment">陈皞曰：《左传》楚令尹子元伐郑，入自纯门，至于逵市，悬门不发。子元曰：“郑有人焉。”乃还。</p>
        <p class="comment">贾林曰：置疑兵于敌恶之所，屯营于形胜之地，虽未修垒堑，敌人不敢来攻我也。</p>
        <p class="comment">梅尧臣曰：画地，喻易也。乖其道而示以利，使其疑而不敢进也。</p>
        <p class="comment">王皙曰：画地言易且明，制之必有道也。</p>
        <p class="comment">张预曰：我为主，彼为客，我粮多而卒寡，彼食少而兵众，则利在不战；虽不为营垒之固，敌必不敢来与我战者，示以疑形，乖其所往也。若楚人伐郑，郑悬门不发。效楚言而出，楚师不敢进而遁。又司马懿欲攻诸葛亮，亮偃旗卧鼓，开门却洒，懿疑有伏兵，遂引而去。亦其义也。</p>
        <p>故形人而我无形，则我专而敌分。</p>
        <p class="comment">杜佑曰：我专一而敌分散。</p>
        <p class="comment">梅尧臣曰：他人有形，我形不见，故敌分兵以备我。</p>
        <p class="comment">张预曰：吾之正，使敌视以为奇，吾之奇，使敌视以为正，形人者也。以奇为正，以正为奇，变化纷纭，使敌莫测，无形者也。敌形既见，我乃合众以临之；我形不彰，彼必分势以防备。</p>
        <p>二我专为一，敌分为十，是以十攻其一也，</p>
        <p class="comment">杜佑曰：我料见敌形，审其虚实，故所备者少，专为一屯。以我之专，击彼之散卒，为十共击一也。</p>
        <p class="comment">梅尧臣曰：离一为十，我常以十分击一分。</p>
        <p>二则我众而敌寡；</p>
        <p class="comment">杜佑曰：我专为一，故众；敌分为十，故寡。</p>
        <p class="comment">张预曰：见敌虚实，不劳多备，故专为一屯。彼则不然，不见我形，故分为十处。是以我之十分，击敌之一分也。故我不得不众，敌不得不寡。</p>
        <p>二能以众击寡者，则吾之所与战者，约矣。</p>
        <p class="comment">杜牧曰：约犹少也。我深堑高垒，灭迹韬声，出入无形，攻取莫测。或以轻兵健马，冲其空虚；或以强弩长弓，夺其要害。触左履右，突后惊前。昼日误之以旌旗，暮夜惑之以火鼓。故敌人畏慑，分兵防虞。譬如登山瞰城，垂帘视外，敌人分张之势，我则尽知，我之攻守之方，敌则不测。故我能专一，敌则分离。专一者力全，分离者力寡。以全击寡，故能必胜也。</p>
        <p class="comment">杜佑曰：言约少而易胜。</p>
        <p class="comment">梅尧臣曰：以专击分，则我所敌少也。</p>
        <p class="comment">王皙曰：多为之形，使敌备己，其实攻者则无形也，故我专敌分矣。专则众，分则寡；十攻一者，大约言耳。</p>
        <p>何氏同杜牧注。</p>
        <p class="comment">张预曰：夫势聚则强，兵散则弱。以众强之势，击寡弱之兵，则众力少而成功多矣。</p>
        <p>二吾所与战之地不可知，</p>
        <p class="comment">杜佑曰：言举动微密，情不可见，使彼知所出而不知吾所举，知所举而不知吾所集。</p>
        <p class="comment">张预曰：无形势故也。</p>
        <p>二不可知，则敌所备者多；</p>
        <p class="comment">梅尧臣曰：敌不知，则处处为备。</p>
        <p>二敌所备者多，则吾所与战者，寡矣。</p>
        <p class="comment">曹操曰：形藏敌疑，则分离其众备我也。言少而易击也。</p>
        <p class="comment">王皙曰：与敌必战之地，不可使敌知之；知则并力得拒于我。曹公曰：“形藏则敌疑。”</p>
        <p class="comment">张预曰：不能测吾车果何出，骑果何来，徒果何从，故分离其众，所在辄为备，遂致众散而弱，势分而衰；是以吾所与接战之处，以大众临孤军也。</p>
        <p>二故备前则后寡，备后则前寡，备左则右寡，备右则左寡，无所不备，则无所不寡。</p>
        <p class="comment">杜佑曰：言敌之所备者多，则士卒无不分散而少。</p>
        <p class="comment">梅尧臣曰；所备皆寡也。</p>
        <p>二寡者，备人者也；众者，使人备己者也。</p>
        <p class="comment">曹操曰：上所谓形藏敌疑，则分离其众以备我也。</p>
        <p class="comment">李筌曰：陈兵之地，不可令敌人知之；彼疑，则谓众离而备我也。</p>
        <p class="comment">杜牧曰：所战之地，不可令敌人知之。我形不泄，则左右、前后、远近、险易，敌人不知，亦不知我何处来攻，何地会战，故分兵彻卫，处处防备，形藏者众，分多者寡；故众者必胜也，寡者必败也。</p>
        <p class="comment">盂氏曰：备人则我散，备我则彼分。</p>
        <p class="comment">杜佑曰：敌分散而少者，皆先备人也；敌所以备己多者，由我专而众故也。</p>
        <p class="comment">梅尧臣曰：使敌愈备，则愈寡也。</p>
        <p class="comment">王皙曰：左右前后俱备，则俱寡。何氏同诸注。”</p>
        <p class="comment">张预曰：左右前后，无处不为备，则无处不兵寡也。所以寡者，为兵分而广备于人也；所以众者，为势专而使人备己也。</p>
        <p>二故知战之地，知战之日，则可千里而会战。</p>
        <p class="comment">曹操曰：以度量知空虚会战之日。</p>
        <p class="comment">李筌曰：知战之地，则舟车步骑之所便也。魏武以北土未安，舍鞍马，仗舟揖，与吴越争强，是以有黄盖之败。吴王濞驱吴楚之众，奔驰于梁郑之间，此不知战地日者。故《太一遁甲》曰：“计法三门五将，主客成败则可知也。于是千里会战而胜。”</p>
        <p class="comment">杜牧曰：宋武帝使朱龄石伐樵纵于蜀，宋武曰：“往年刘敬宣出内水向黄武，无功而退。贼谓我今应从外水来，而料我当出其不意，犹从内水来也，如此必以重兵守涪城，以备内道，若向黄武，正堕其计。今以大众自外取成都，疑兵向内水，此则制敌之奇也。”而虑此声先驰、贼知虚实，别有函书全封付龄石。函边书曰：“至白帝乃开。”诸军未知处分所由。至白帝，发书曰：“众军悉从外水取成都，臧熹、朱林于中水取广汉，使羸弱乘高舰十余，由内水向黄武。”谯纵果以重兵备内水，龄石灭之。</p>
        <p class="comment">陈皞曰：杜注止言知战之地，未叙知战之日。我若伐敌，至期不得与我战，敌来侵我，我必预备以应之。项羽谓曹咎曰：“我十五日必定梁地，复与将军会。”苟不知必战之日，安能为约？</p>
        <p class="comment">盂氏曰：以度量知空虚，先知战地之形，又审必战之日，则可千里期会，先往以待之。若敌己先至，可不往以劳之。</p>
        <p class="comment">杜佑曰：夫善战者，必知战之日，知战之地。度道设期，分军杂卒，远者先进，近者后发，千里之会，同时而合，若会都市。其会地之日，无令敌知，知之则所备处少，不知则所备处多。备寡则专，备多则分；分则力散，专则力全。</p>
        <p class="comment">梅尧臣曰：若能度必战之地，必战之日，虽千里之远，可克期而与战。</p>
        <p class="comment">王皙曰：必先知地利敌情，然后以兵法之度量，计其远近，知其空虚，审敌趣应之所及战期也。如是，则虽千里可会战而破敌矣。故曹公曰，“以度量知空虚会战之日”者是也。</p>
        <p class="comment">张预曰：凡举兵伐敌，所战之地，必先知之；师至之日，能使敌人如期而来，以与我战。知战地日，则所备者专，所守者固，虽千里之远，可以赴战。若赛叔知晋人御师必于崤，是知战地也；陈汤料鸟孙围兵五日必解，晕知战日也。又若孙膑（要）庞涓于马陵，度日暮必至是也。</p>
        <p>不知战地，不知战日，则左不能救右，右不能救左，前不能救后，后不能救前，而况远者数十里，近者数里乎？</p>
        <p class="comment">杜牧曰：管子曰：“计未定而出兵，则战而自毁也。”</p>
        <p class="comment">杜佑曰：敌已先据形势之地，己方趣利欲战，则左右前后，疑惑进退，不能相救，况十数里之间也。</p>
        <p class="comment">梅尧臣曰：不能救者，寡也。左右前后，尚不能救，况远乎？</p>
        <p class="comment">张预曰：不知敌人何地会兵，何日接战，则所备者不专，所守者不固；忽遇敕敌，则仓速而与之战，左右前后犹不能相援，又况首尾相去之辽乎？</p>
        <p>三以吾度之，越人之兵虽多，亦奚益于胜败哉？</p>
        <p class="comment">曹操曰：越人相聚，纷然无知也。或曰：吴越，仇国也。</p>
        <p class="comment">李筌曰：越，过也。不知战地及战日，兵虽过人，安能知其胜败乎？</p>
        <p class="comment">陈皞曰：孙子为吴王阖闾论兵，吴与越仇，故言越。谓过人之兵，非义也。</p>
        <p class="comment">贾林曰：不知战地，不知战日，士众虽多，不能制胜败之政，亦何益也。</p>
        <p class="comment">梅尧臣曰：吴越，敌国也。言越人虽多，亦当为我分之而寡也。</p>
        <p class="comment">王皙曰：此武相时料敌也。言越兵虽多，苟不善相救，亦无益于胜败之数。</p>
        <p class="comment">张预曰：吾字作吴，字之误也。吴越邻国，数相侵伐，故下文云：吴人与越人相恶也。言越国之兵，虽曰众多，但不知战地战日，当分其势而弱也。</p>
        <p class="comment">三故曰：胜可为也。</p>
        <p class="comment">杜牧曰：为胜在我，故言可为也。</p>
        <p class="comment">孟氏曰：若使敌不知战地期日，我之必胜，可常有也。</p>
        <p>梅尧臣同杜牧注。</p>
        <p>王哲、何氏同孟氏注。</p>
        <p class="comment">张预曰：为胜在我故也。《形篇》云：胜可知而不可为。今言胜可为者何也？盖《形篇》论攻守之势，言敌若有备，则不可必为也。今则主以越兵而言，度越人必不能知所战之地、日，故云可为也。</p>
        <p>三敌虽众，可使无斗。</p>
        <p class="comment">杜牧曰：以下四事度量之，敌兵虽众，使其不能与我斗胜也。</p>
        <p class="comment">孟氏曰：敌虽多兵，我能多设变诈，分其形势，使不能并力也。</p>
        <p class="comment">贾林曰：敌虽众多，不知己之兵情，常使急自备，不暇谋斗。</p>
        <p class="comment">梅尧臣曰：苟能寡，何有斗？</p>
        <p class="comment">王皙曰：多益不救，奚所恃而斗？</p>
        <p class="comment">张预曰：分散其势，不得齐力同进，则焉能与我争？</p>
        <p>三故策之而知得失之计，</p>
        <p class="comment">李筌曰：用兵者取胜之兵法可制。《太一遁甲》五将之计，以定关格掩迫之数，得失可知也。</p>
        <p class="comment">孟氏曰：策度敌情，观其施为，则计数可知。</p>
        <p class="comment">贾林曰：樽俎帷幄之间，以策筹之，我得彼失之计，皆先知也。</p>
        <p class="comment">杜佑曰：策度敌情，观其所施，计数可知。</p>
        <p class="comment">梅尧臣曰：彼得失之计，我以算策而知。</p>
        <p class="comment">王皙曰：策其敌情，以见得失之数。</p>
        <p class="comment">张预曰：筹策敌情，知其计之得失，若薛公料黥布之三计是也。</p>
        <p>三作之而知动静之理，</p>
        <p class="comment">李筌曰：候望云气、风鸟、人情，则动静可知也。王莽时，王寻征昆阳，有云气如坏山，当营而坠，去地数丈，而光武知其必败。梁王僧辩营上有如堤之气，侯景知其必胜。风鸟，贪豺之类也。此筌以作字为候字者也。</p>
        <p class="comment">杜牧曰：作，激作也，言激作敌人，使其应我，然后观其动静理乱之形也。魏武侯曰：“两军相当，不知其将如何？”吴起曰：“令勇者将锐而击，交合而非，北而勿罚，观敌进退，一坐一起，其政以理，奔北不追，见利不取，此将有谋。若其悉众追北，旗幡杂乱，行止纵横，贪利务得，若此之类，将令不行，击而勿疑。”</p>
        <p class="comment">陈皞曰：作，为也。为之利害，使敌赴之，则知进退之理也。</p>
        <p class="comment">贾林曰：善觇候者，必知其动静之理。</p>
        <p class="comment">杜佑曰：喜怒动作，察其举止，则情理可得。故知动静权变，为其胜负也。</p>
        <p class="comment">梅尧臣曰：彼动静之理，因我所发而见。</p>
        <p>王皙同：候其理当动以否。</p>
        <p class="comment">张预曰：发作久之，观其喜怒，则动静之理，可得而知也。若晋文公拘宛春，以怒楚将子玉，于玉遂乘晋军，是其躁动也。诸葛亮遗中帼妇人之饰，以怒司马宣王，宣王终不出战，此是其安静也。</p>
        <p>三形之而知死生之地，</p>
        <p class="comment">李筌曰：夫破阵设奇，或偃旗鼓，形之以弱；或虚列灶火幡帜，形之以强。投之以死，致之以生，是以死生因地而成也。韩信下井陉，刘裕过大砚，则其义也。</p>
        <p class="comment">杜牧曰：死生之地：盖战地也。投之死地必生，置之生地必死。言我多方误挠敌人，以观其应我之形，然后随而制之，则死生之地可知也。</p>
        <p class="comment">陈皞曰：敌人既有动静，则我得见其形。有谋者所处之地必生，无谋者所投之地必死也。</p>
        <p class="comment">盂氏曰：形相敌情，观其所据，则地形势生死，可得而知。</p>
        <p class="comment">贾林曰：见所理兵形，则可知其死所。</p>
        <p class="comment">梅尧臣曰：彼生死之地，我因形见而识。</p>
        <p>何氏同社牧注。</p>
        <p class="comment">张预曰：形之以弱，则彼必进；形之以强，则彼必退。因其进退之际，则知彼所据之地死与生也。上文云，“善动敌者，形之，敌必从之”晕也。死地，谓倾覆之地；生地，谓便利之地。</p>
        <p>三角之而知有余不足之处。</p>
        <p class="comment">曹操曰：角，量也。</p>
        <p class="comment">李筌曰：角，量也，量其力精勇，则虚实可知也。</p>
        <p class="comment">杜牧曰：角，量也。言以我之有余，角量敌人之有余；以我之不足，角量敌人之不足，管子曰：“善攻者料众以攻众，料食以攻食；食不存不攻，备不存不攻。”</p>
        <p class="comment">陈皞曰：“昔攻上庸，八部并进，昼夜不息，故能一旬之半，拔坚城，斩孟达。今者远来，而更安缓，愚窃（切）惑焉。”司马宣王伐辽东，司马宣王曰：“盂达众少而食支一年，吾将四倍于达，而粮不淹一月；以一月图一年，安可不速？以四击一，正命半解犹当为之，是以不计死伤与粮竞也。今贼众我寡，贼饥我饱，雨水乃尔，功力不设、贼粮垂尽，当示无能以安之。”既而雨止，昼夜攻之，竟平辽东。</p>
        <p class="comment">梅尧臣曰：彼有余不足之处，我以角量而审。</p>
        <p class="comment">王皙曰：角，谓相角也。角彼我之力，则知有余不足之处，然后可以谋攻守之利也。此而上亦所以量敌知战。</p>
        <p class="comment">张预曰：有余，强也；不足，弱也。角量敌形，知彼强弱之所。唐太宗曰：“凡临阵，常以吾强对敌弱，常以吾弱对敌强。”苟非角量，安得知之？</p>
        <p>三故形兵之极，至于无形；无形，则深间不能窥，智者不能谋。</p>
        <p class="comment">李筌曰：形敌之妙，入于无形，间不可窥，智不可谋，是谓形也。</p>
        <p class="comment">杜牧曰：此言用兵之道，至于臻极，不过于无形。无形，则虽有间者深来窥我，不能知我之虚实。强弱不泄于外，虽有智能之士，亦不能谋我也。</p>
        <p class="comment">梅尧臣曰：兵本有形、虚实不露，是以无形，此极致也。虽使间者以情钧，智者以谋料，可得乎，</p>
        <p class="comment">王皙曰：制兵形于无形，是谓极致，孰能窥而谋之哉？</p>
        <p class="comment">何氏曰：行列在外，机变在内，因形制变，人虽窥测，可谓神微。</p>
        <p class="comment">张预曰：始以虚实形敌，敌不能测，故其极致，卒归于无形。既无形可睹，无迹可求，则间者不能窥其隙，智者无以运其计。</p>
        <p>三因形而错胜于众，众不能知；</p>
        <p class="comment">曹操曰：因敌形而立胜。</p>
        <p class="comment">李筌曰：错，置也。设形险之势，因士卒之勇，而取胜焉。军事尚密，非众人之所知也。</p>
        <p class="comment">杜牧曰：窥形可置胜败，非智者不能，固非众人所能得知也。</p>
        <p class="comment">梅尧臣曰：众知我能置胜矣，不知因敌之形。</p>
        <p class="comment">何氏曰：因敌置胜，众不能知。</p>
        <p class="comment">张预曰：因敌变动之形以置胜，非众人所能知。</p>
        <p>人皆知我所以胜之形，而莫知吾所以制胜之形。</p>
        <p class="comment">曹操曰：不以一形之胜万形。或曰：不备知也。制胜者，人皆知吾所以胜，莫知吾因敌形制胜也。</p>
        <p class="comment">李筌曰：战胜，人知之；制胜之法幽密，人莫知。</p>
        <p class="comment">杜牧曰：言已胜之后，但知我制敌人，使有败形，本自于我，然后我能胜之也。上文云：近而示之远，远而示之近，利而诱之，乱而取之，实而备之，强（疆）而避之，怒而挠之，卑而骄之，秩而劳之，亲而离之，斯皆制胜之道，人莫知之也。</p>
        <p class="comment">陈皞曰：人但知我胜敌之善，不能知我因敌之败形。</p>
        <p class="comment">梅尧臣曰：知得胜之迹，而不知作胜之象。</p>
        <p class="comment">王皙曰：若韩信背水拔帜是也。人但见水上军殊死战，不可败，及赵军惊乱遁走，不知吾能制使之然者，以何道也。</p>
        <p class="comment">张预曰：立胜之迹，人皆知之，但莫测吾因敌形而制此胜也。</p>
        <p>四故其战胜不复，而应形于无穷。</p>
        <p class="comment">曹操曰：不重复动而应之也。</p>
        <p class="comment">李筌曰：不复前谋以取胜，随宜制变也。</p>
        <p class="comment">杜牧曰：敌每有形，我则始能随而应之以取胜。</p>
        <p class="comment">杜佑曰：死官也。</p>
        <p class="comment">贾林曰：应敌形而制胜，乃无穷。</p>
        <p class="comment">梅尧臣曰：不执故态，应形有机。</p>
        <p class="comment">王皙曰：夫制胜之理惟一，而所胜之形无穷也。</p>
        <p class="comment">何氏曰：己胜之分，不再用也。敌来斯应，不循前法，故不穷。</p>
        <p class="comment">张预曰：已胜之后，不复更用前谋，但随敌之形而应之，出奇无穷也。</p>
        <p>四夫兵形象水，</p>
        <p class="comment">孟氏曰：兵之形势，如水流迟速之势，无常也。</p>
        <p>四水之形，避高而趋下；</p>
        <p class="comment">梅尧臣曰：性也。</p>
        <p>四兵之形，避实而击虚。</p>
        <p class="comment">梅尧臣曰：利也。</p>
        <p class="comment">张预曰：水趋下则顺，兵击虚则利。</p>
        <p>四水因地而制流，</p>
        <p class="comment">杜牧曰：因地之下。</p>
        <p class="comment">梅尧臣曰：顺高下也。</p>
        <p class="comment">张预曰：方圆斜直，因地而成形。</p>
        <p>四兵因敌而制胜。</p>
        <p class="comment">李筌曰：不因敌之势，吾何以制哉？夫轻兵不能持久，守之必败；重兵挑之必出。怒兵辱之，强兵缓之，将骄宜卑之，将贪宜利之，将疑宜反间之，故因敌而制胜。</p>
        <p class="comment">杜牧曰：因敌之虚也。</p>
        <p class="comment">贾林曰：见敌盛衰之形，我得因而立胜。</p>
        <p class="comment">杜佑曰：言水因地之倾侧而制其流，兵因敌之亏阙而取其胜者也。</p>
        <p class="comment">梅尧臣曰：随虚实也。</p>
        <p class="comment">王皙曰：谓堤防疏导之也。</p>
        <p class="comment">何氏曰：因敌强弱而成功。</p>
        <p class="comment">张预曰：虚实强弱，随敌而取胜。</p>
        <p>四故兵无常势，</p>
        <p class="comment">梅尧臣曰：应敌为势。</p>
        <p class="comment">张预曰：敌有变动，故无常势。</p>
        <p>四水无常形；</p>
        <p class="comment">梅尧臣曰：因地为形。</p>
        <p class="comment">孟氏曰：兵有变化，地有方圆。</p>
        <p class="comment">张预曰：地有高下，故无常形。</p>
        <p>四能因敌变化而取胜者，谓之神。</p>
        <p class="comment">曹操曰：势盛必衰，形露必败，故能因敌变化，取胜若神。</p>
        <p class="comment">李筌曰：能知此道，谓之神兵也。</p>
        <p class="comment">杜牧曰：兵之势，因敌乃见；势不在我，故无常势。如水之形，因地乃有；形不在水，故无常形。水因地之下，则可漂石；兵因敌之应，则可变化如神者也。</p>
        <p class="comment">梅尧臣曰：随而变化，微不可测。</p>
        <p class="comment">王皙曰：兵有常理，而无常势；水有常详，而无常形。兵有常理者，击虚是也；无常势者，因敌以应之也。水有常性者，就下是也；无常形者，因地以制之也。夫兵势有变，则虽败卒，尚复可使击胜兵，况精锐乎？</p>
        <p class="comment">何氏曰：行权应变在智叩；智略不可测，则神妙者也。</p>
        <p class="comment">张预曰：兵势已定，能因敌变动，应而胜之，其妙如神：</p>
        <p>故五行无常胜，</p>
        <p class="comment">杜佑曰：五行更王。</p>
        <p class="comment">王皙曰：迭相克也。</p>
        <p>五四时无常位，</p>
        <p class="comment">杜佑曰：四时迭用。</p>
        <p class="comment">王皙曰：迭相代也。</p>
        <p>五日有短长，月有死生。</p>
        <p class="comment">曹操曰：兵无常势，盈缩随敌。</p>
        <p class="comment">李筌曰：五行者，休囚王相递相胜也。四时者，寒暑往来无常定也。日月者，周天三百六十五度四分度之一。百刻者，春秋二分则日夜均，夏至之日昼六十刻、夜四十刻，冬至之日昼四十刻、夜六十刻，长短不均也。月初为朔，八日为上弦，十五日为望，二十四日为下弦，三十日为晦，则死生义也。孙子以为五行、四时、日月盈缩无常，况于兵之形变，安常定也？</p>
        <p class="comment">梅尧臣曰：皆所以象兵之随敌也。</p>
        <p class="comment">王皙曰，皆喻兵之变化，非一道也。</p>
        <p class="comment">张预曰：言五行之休王，四时之代谢，日月之盈员，皆如兵势之无定也。</p>
    </div>
</body>

</html>