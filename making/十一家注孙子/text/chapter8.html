<html xmlns="http://www.w3.org/1999/xhtml" xml:lang="zh-CN">

<head>
    <meta http-equiv="Content-Type" content="text/html; charset=utf-8" />
    <meta name="provider" content="www.cnepub.com" />
    <meta name="builder" content="epubBuilder present by www.cnepub.com" />
    <meta name="right" content="该文档由epubBuilder生成。epubBuilder为掌上书苑（www.cnepub.com)提供的epub制作工具，仅供个人交流与学习使用。在未获得掌上书苑的商业授权前，不得用于任何商业用途。" />
    <link rel="stylesheet" type="text/css" href="../css/main.css" />
    <title>军争篇</title>
</head>

<body>
    <div>
        <h3>军争篇</h3>
        <p class="comment">曹操曰：两军争胜。</p>
        <p class="comment">李筌曰：争者，趋利也。虚实定，乃可与人争利，</p>
        <p class="comment">王皙曰：争者，争利；得利则胜。宜先审轻重，计迂直，不可使敌乘我劳也。</p>
        <p class="comment">张预曰：以军争为名者，谓两军相对而争利也。先知彼我之虚实，然后能与人争胜，故次《虚实》。</p>
        <p>孙子曰：凡用兵之法，将受命于君，</p>
        <p class="comment">李筌曰：受君命也。遵庙胜之算，恭行天罚。</p>
        <p class="comment">张预曰：受君命伐叛逆。</p>
        <p>合军聚众，</p>
        <p class="comment">曹操曰：聚国人，结行伍，选部曲，起营为军阵。</p>
        <p class="comment">梅尧臣曰：聚国之众，合以为军。</p>
        <p class="comment">王皙曰：大国三军，总三万七千五百人；若番悉其赋，则总七万五千人。此所谓合军聚众。</p>
        <p class="comment">张预曰：合国人以为军，聚兵众以为阵。</p>
        <p>交和而舍，</p>
        <p class="comment">曹操曰：军门为和门，左右门为旗门，以车为营曰辕门，以人为营曰人门，两军相对为交和。</p>
        <p class="comment">李筌曰：交间和杂也。合军之后，强弱勇怯，长短向背，间杂而许之，力相兼，后合诸营垒与敌争之。</p>
        <p class="comment">杜牧曰：《周礼》以雄为左右和门。郑司农曰：“军门曰和，今谓之垒门，立两旌旗表之，以叙和出入明次第也。”交者，言与敌人对垒而舍，和门相交对也。</p>
        <p class="comment">贾林曰：舍，止也。士众交杂和合，而止于军中，趋利而动。</p>
        <p class="comment">梅尧臣曰：军门为和门，两军交对面舍也。</p>
        <p class="comment">何氏曰：和门相望，将合战争利，兵家难事也。</p>
        <p class="comment">张预曰：军门为和门，言与敌对垒而舍，其门相交对也。或曰：与上下交相和睦，然后可以出兵为营舍。故吴子曰：“不和于国，不可以出军；不和于军，不可以出阵。”</p>
        <p>莫难于军争。</p>
        <p class="comment">曹操曰：从始受命，至于交和，军争难也。</p>
        <p class="comment">杜牧曰：于争利害难也。</p>
        <p class="comment">梅尧臣曰：自受命至此为最难。</p>
        <p class="comment">张预曰：与人相对面争利，天下之至难也。</p>
        <p>军争之难者，以迂为直，以患为利。</p>
        <p class="comment">曹操曰：示以远，速其道里，先敌至也。</p>
        <p class="comment">杜牧曰：言欲争夺，先以迂远为近，以患为利，诳绐敌人，使其慢易，然后急趋也。</p>
        <p class="comment">陈皞曰：言合军聚众，交和而舍，皆有旧制，惟军争最难也。苟不知以迂为直，以患为利者，即不能与敌争也。</p>
        <p class="comment">贾林曰：全军而行争于便利之地，而先据之，若不得其地，则输敌之胜，最其难也。</p>
        <p class="comment">杜佑曰：敌途本迂，患在道远，则先处形势之地。故曰：以患为利。</p>
        <p class="comment">梅尧臣曰：能变迂为近，转患为利，难也。</p>
        <p class="comment">王皙曰：曹公曰：“示以远，速其道里，先敌至。”皙谓示以远者，使其不虞而行，或奇兵从间道出也。</p>
        <p class="comment">何氏曰：谓所征之国，路由山险，迂曲而远。将欲争利，则当分兵出奇，随逐乡导，由直路乘其不备，急击之，虽有陷险之患，得利亦速也。如钟会伐蜀，而邓艾出奇，先至蜀，蜀无备而降。故下云不得乡导，不能得地利是也。</p>
        <p class="comment">张预曰：变迂曲为近直，转患害为便利，此军争之难也。</p>
        <p>故迂其途，而诱之以利，后人发，先人至，此知迂直之计者也。</p>
        <p class="comment">曹操曰：迂其途者，示之远也。后人发，先人至者，明于度数，先知远近之计也。</p>
        <p class="comment">李筌曰：故迂其途，示不速进，后人发，先人至也，用兵若此，以患为利者。</p>
        <p class="comment">杜牧曰：上解曰：以迂为直，是示敌人以迂远，敌意已怠；复诱敌以利，使敌心不专。然后倍道兼行，出其不意，故能后发先至，而得所争之要害也。秦伐韩军于阏与，赵玉令赵奢往救之。去邯郸三十里，而令军中曰：“有以军事谏者死。”秦军武安西，秦军鼓噪勒兵，武安屋瓦皆震。军中候有一人言急救武安，奢立斩之。坚壁留二十八日不行，复益增垒。秦间来，奢善食而遣之。间以报秦，秦将大喜曰：“夫去国三十里而军不行，乃增垒，瘀与非赵地也。”奢既遣秦间，乃卷甲而趋，二日一夜至。令善射者去阏与五十里而军。秦人闻之，悉甲而至。有一卒曰：“先据北山者胜。”奢使万人据之，秦人来争不得。奢因纵击，大破之，阏与遂得解。</p>
        <p class="comment">贾林曰：敌途本近，我能迂之者，或以赢兵，或以小利，于他道诱之，使不得以军争赴也。</p>
        <p class="comment">梅尧臣曰：远其途，诱以利，款之也。后其发，先其至，争之也。能知此者，变迂转害之谋也。</p>
        <p class="comment">何氏曰：迂途者，当行之途也。以分兵出奇，则当行之途，示以迂险，设势以诱敌，令得小利縻之，则出奇之兵，虽后发亦先至也。言争利须料迂直之势出奇，故下云分合为变，其疾如风是也。</p>
        <p class="comment">张预曰：形势之地，争得则胜。凡欲近争便地，先引兵远去，复以小利啖敌，使彼不意我进，又贪我利，故我得以后发而先至。此所谓以迂为直，以患为利也。赵奢据北山而败秦军，郭淮屯北原而走诸葛是也。能后发先至者，明于度数，知以迂为直之谋者也。</p>
        <p>故军争为利，军争为危。</p>
        <p class="comment">曹操曰：善者则以利，不善者则以危。</p>
        <p class="comment">李筌曰：夫军者，将善则利，不善则危。</p>
        <p class="comment">杜牧曰：善者，计度审也。</p>
        <p class="comment">贾林曰：我军先至，得其便利之地，则为利。彼敌先据其地，我三军之众，驰往争之，则敌佚我劳，危之道也。</p>
        <p class="comment">梅尧臣曰：军争之事，有利也，有危也。又一本作军争为利，众争为危。</p>
        <p class="comment">何氏曰：此又言出军行师，驱三军之众，与敌人相角逐，以争一日之胜，得之则为利，失之则为危，不可轻举。</p>
        <p class="comment">张预曰：智者争之则为利，庸人争之则为危；明者知迂直，愚者昧之故也。</p>
        <p>举军而争利，则不及；</p>
        <p class="comment">曹操曰：迟不及也。</p>
        <p class="comment">李筌曰：辎重行迟。</p>
        <p class="comment">贾林曰：行军用师，必趋其利。远近之势，直以举军往争其利，难以速至；可以潜设奇计，迂敌途程，敌不识我谋，则我先而敌后也。</p>
        <p class="comment">杜佑曰：迟不及也。举军悉行，争赴其利，则道路悉不相逮。</p>
        <p class="comment">梅尧臣曰：举军中所有而行，则迟缓。</p>
        <p class="comment">王皙曰：以辎重故。</p>
        <p class="comment">张预曰：竭军而前，则行缓，而不能及利。</p>
        <p>委军而争利，则辎重捐。</p>
        <p class="comment">曹操曰：置辎重，则恐捐弃也。</p>
        <p class="comment">李筌曰：委弃辎重，则军资阙也。</p>
        <p class="comment">杜牧曰：举一军之物行，则重滞迟缓，不及于利；委弃辎重，轻兵前追，则恐辎重因此弃捐也。</p>
        <p class="comment">贾林曰：恐敌知而绝我后粮也。</p>
        <p class="comment">杜佑曰：委置库藏，轻师而行，若敌乘虚而来，抄绝其后，则己辎重皆悉弃捐，</p>
        <p class="comment">梅尧臣曰：委军中所有而行，则辎重弃。</p>
        <p>王皙同曹操注。</p>
        <p>何氏同杜佑注。</p>
        <p class="comment">张预曰：委置重滞，轻兵独进，则恐辎重为敌所掠，故弃捐也。</p>
        <p>是故卷甲丽趋，日夜不处，</p>
        <p class="comment">曹操曰：不得休息，罢也。</p>
        <p>倍道兼行，百里而争利，则擒三将军；</p>
        <p class="comment">杜佑曰：若不虑上二事，欲从速疾，卷甲柬仗，潜军夜行；若敌知其情，邀而击之，则三军之将，为敌所擒也。若秦伯袭郑，三帅皆获是也。</p>
        <p>劲者先，疲者后，其法十一而至；</p>
        <p class="comment">曹操曰：百里而争利，非也；三将军皆以为擒。</p>
        <p class="comment">李筌曰：一日行一百二十里，则为倍道兼行；行若如此，则劲健者先到，疲者后至。军幢者少，疲者多，且十人可一人先到，余悉在后，以此遇敌，何三将军不擒雄？魏武逐刘备，一日一夜行三百里，诸葛亮以为强弩之未不能穿鲁缟，言无力也。是以有赤壁之败。庞涓追孙膑，死于马陵，亦其义也。</p>
        <p class="comment">杜牧曰：此说未尽也。凡军一日行三十里为一舍，倍道兼行者再舍；昼夜不息，乃得百里（为一舍倍道）。若如此争利，众疲倦，则三将军皆须为敌所擒。其法什一而至者：不得已必须争利，凡十人中择一人：最劲者先往，其余者则令继后而往。万人中先择千（十）人，平旦先至，其余继至；有已午时至者，有申未时至者，各得不竭其力，相续而至，与先往者足得声响相接。凡争利必是争夺要害，虽千人守之，亦足以拒抗敌人，以待继至者。太宗以三千五百骑先据武牢，窦建德十八万众而不能前，此可知也。</p>
        <p class="comment">陈皞曰：杜说别是用兵一途，非什一而至之义也。盖言百里争利”劲者先，疲者后，十中得一而至，九皆疲困，一则劲者也。</p>
        <p class="comment">贾林曰：路远人疲，奔驰力尽，如此则我劳敌铁，被击何疑。百里争利，慎勿为也。</p>
        <p class="comment">杜佑曰：百里争利，非也；三将军皆为擒也。强弱不复（伏）相待，卒（率）十有一人至军也。罢音疲。</p>
        <p class="comment">梅尧臣曰：军日行三十里而舍。今乃昼夜不休行百里，故三将军为其擒也。何则？涉途既远，劲者少，罢者多，十中得一至耳。三将军者，三军之帅也。</p>
        <p class="comment">王皙曰：罢，赢也。此言争利之道，宜近不宜远耳。夫冲风之衰，不能起毛羽；强弩之未，不能穿鲁缟。苟日夜兼行，百里趋利，纵使一分劲者能至，固已困乏矣。即敌人以佚击我之劳，自当不战而败。故司马宣王曰：“吾倍道兼行，此晓兵者之所忌也。”或曰：赵奢亦卷甲而趋，二日一夜卒胜秦者，何也？曰：奢久并气积力，增垒遣间，示怯以骄之；使秦不意其至，兵又坚。奢又去阅与五十里而军，比秦闻之，及发兵至，非二三日不能也。能来，是彼有五十里趋敌之劳，而我固已二三日休息，士卒不胜其佚。且又投之险难，先据高阳，奇正相因，易为不胜哉？</p>
        <p class="comment">何氏曰：言三将出奇求利，委军众辎重，卷甲务速；若昼夜百里不息，则劲者能十至其一。我劳敌怯，敌众我寡，击之未必胜也；败则三将俱擒。以此见武之深戒也。</p>
        <p class="comment">张预曰：卷甲，犹悉甲也。悉甲而进，谓轻重俱行也。凡军日行三十里则止，过六十里已上为倍道，昼夜不息为兼行。言百里之远，与人争利，轻兵在前，辎重在后，人罢马倦，渴者不得饮，饥者不得食；忽遇敌，则以劳对扶，以饥敌饱，又复首尾不相及，故三军之帅，必皆为敌所擒。若晋人获秦三帅是也。轻兵之中，十人得一人劲捷者先至，下九人悉疲困而在后，况重兵乎！何以知轻重俱行？下文云：五十里而争利则半至。若止是轻兵，则一日行五十里，不为远也，焉有半至之理？是必重兵偕行也。</p>
        <p>五十里而争利，则蹶上将军，其法半至；</p>
        <p class="comment">曹操曰：蹶，犹挫也。</p>
        <p class="comment">李筌曰：百里则十人一人至，五十里十人五人至，挫军之威，不至擒也。言道近不至疲。</p>
        <p class="comment">杜牧曰：半至者，凡十人中择五人劲者先往也。</p>
        <p class="comment">贾林曰：上犹先也。</p>
        <p class="comment">杜佑曰：蹶，犹挫也。前军之将，已为敌所蹶败。</p>
        <p class="comment">梅尧臣曰：十中得五，犹远不能胜。</p>
        <p class="comment">王皙曰：罢劳之患，减于太半，止挫败而已。</p>
        <p class="comment">张预曰：路不甚远，十中五至，犹挫军威，况百里乎！蹶上将，谓前军先行也。或间曰：唐太宗征宋金刚，一日一夜行二百余里，亦能克胜者，何也？答曰：此形同而势异也。且金刚既败，众心已沮，迫而灭之，则河东立平；若其缓之，贼必生计。此太宗所以不计疲顿而力逐也。孙子所陈争利之法。盖与此异矣。</p>
        <p>三十里而争利，则三分之二至。</p>
        <p class="comment">曹操曰：道近至者多，故无死败也。</p>
        <p>李筌白：近不疲也，故无死亡。</p>
        <p class="comment">杜牧曰：三十里内，凡十人中可以六七人先往也。不言其法者，举上文可知也。</p>
        <p class="comment">杜佑曰：道近则至者多，故不言死败，胜负未可知也。古者用师，日行三十里，步骑相须；今徒而趋利，三分之二至。</p>
        <p class="comment">梅尧臣曰：道近至多，庶或有胜；</p>
        <p class="comment">玉皙曰：计彼我之势，宜须争者，或亦当然。虽三分二至，盖其精锐者之力，未至劳乏，不可决以为败，故不云其法也。</p>
        <p class="comment">张预曰：路近不疲，至者太半，不失行列之政，不绝人马之力，庶几可以争胜。上三事，皆谓举军而争利也。</p>
        <p>是故军无辎重则亡，无粮食则亡，无委积则亡。</p>
        <p class="comment">曹操曰：无此三者，亡之道也。</p>
        <p class="comment">李筌曰：无辎重者，阙所供也。袁绍有十万之众，魏武用荀攸计，焚烧绍辎重，而败绍于官渡。无粮食者，虽有金城，不重于食也。夫子曰：“足食足兵，民信之矣。”故汉赤眉百万众无食，而君臣面缚宜阳。是以善用兵者，先耕而后战。无委积者，财乏阙也。汉高祖无关中，光武无河内，魏武无究州，军北身遁，岂能复振也？</p>
        <p class="comment">杜牧曰：辎重者，器械及军士衣装；委积者，财货也。</p>
        <p class="comment">陈皞曰：此说委军争利之难也。</p>
        <p class="comment">梅尧臣曰：三者不可无，是不可委军而争利也。</p>
        <p class="comment">王皙曰：委积，谓薪刍蔬材之属；军侍此三者以济，不可轻离也。</p>
        <p class="comment">张预曰：无辎重则器用不供，无粮食则军饷不足，无委积则财货不充，皆亡覆之道。此三者谓委军而争利也。</p>
        <p>故不知诸侯之谋者，不能豫交；</p>
        <p class="comment">曹操曰：不知敌情谋者，不能结交也。</p>
        <p class="comment">李筌曰：豫，备也。知敌之情，必备其交矣。</p>
        <p class="comment">杜牧曰：非也。豫，先也；交，交兵也。言诸侯之谋，先须知之，然后可交兵合战；若不知其谋，固不可与交兵也。</p>
        <p class="comment">陈皞曰：曹说以为不先知敌人之作谋，即不能预结外援。二说并通。</p>
        <p class="comment">梅尧臣曰：不知敌国之谋，则不能预交邻国以为援助也。</p>
        <p class="comment">张预曰：先知诸侯之实请，然后可与结交；不知其谋，则恐翻覆为患。其邻国为援，亦军争之事，故下文云，先至而得天下之众者为衢地是也。</p>
        <p>不知山林、险阻、沮泽之形者，不能行军；</p>
        <p class="comment">曹操曰：高而崇者为山，众树所聚者为林，坑堑者为险，一高一下者为阻，水草渐洳者为沮，众水所归而不流者为泽。不先知军之所据及山川之形者，则不能行师也。</p>
        <p class="comment">梅尧臣曰：山林险阻之形，沮泽泞淖之所，必先审知。</p>
        <p class="comment">张预曰：高而崇者为山，众木聚者为林，坑坎者为险，一高一下者为阻，水草渐洳者为沮，众水所归而不流者为泽，凡此地形悉能知之，然后可与人争利而行军。</p>
        <p>不用乡导者，不能得地利。</p>
        <p class="comment">李筌曰：入敌境，恐山川隘狭，地土泥泞，井泉不利，使人导之以得地利。《易》曰：“即鹿无虞。”则其义也。</p>
        <p class="comment">杜牧曰：管子曰：“凡兵主者，必先审知地图。轘辕之险，滥车之水，名山通谷，经川陵陆丘阜之所在，直草林木蒲苇之所茂，道里之远近，城郭之大小，名邑废邑园殖之地，必尽知之，地形出入之相错者尽藏之，然后不失地利。”卫公李靖曰：“凡是贼徒，好相掩袭。须择勇敢之夫，选明察之士，兼使乡导，潜历山林，密其声，晦其迹。或刻为兽足，而却履于中途；或上冠微禽，而幽伏于丛薄。然后倾耳以远听，辣目而深视，专智以度事机，注心而视气色。睹水痕则知敌济之早晚，观树动则可辨来寇之驱驰。故烽火莫若谨而审，旌旗莫若齐而一。赏罚必重而不欺，刑戮必严而不舍。敌之动静，而我有备也；敌之机谋，而我先知也。”</p>
        <p class="comment">陈皞曰：凡此地利，非用乡人为导引，则不能知地利也。</p>
        <p class="comment">杜佑曰：不任彼乡人而导军者，则不能得道路之便利也。</p>
        <p class="comment">梅尧臣曰：凡丘陵原衍之向背，城邑道路之迂直，非人引导，不能得也。</p>
        <p class="comment">何氏曰：《乡导略》曰：从禽者若无山虞之官，度其形势之可否，则徒入于林中，终不能获鹿矣。出征者，若无彼乡之人，导其道路之迂直，则虽至于境外，终不能获寇矣。夫以奉辞致讨，趋（趁）未历之地，声教未通，音驿所绝，深入其阻，不亦艰哉！我孤军以往，彼密严而待，客主之势已相远矣；况其专任诡诱，多方以误我。苟不计而直进，冒危而长驱，脐险则有壅决之害，昼行则有暴来之斗，夜止则有虚惊之忧。仓卒无备，落其彀中，是乃拥熊虎之师，自投于死地，又安能摩逆垒，荡狡穴乎？故敌国之山川、陵陆、丘阜之可以设险者，林木、蒲苇、茂草之可以隐藏者，道里之远近，城郭之小大，邑落之宽狭，田壤之肥瘠，沟渠之深浅，蓄积之丰约，卒乘之众寡，器械之坚脆，必能尽知之；则虏在目中，不足擒也。昔张骞尝使大夏，留匈奴中久，导军知利，善水草处，其军得以无饥渴。兹亦能获其便利也。凡用乡导，或军行虏获其人，须防贼谋，阴持好计，为其诱误；必在鉴其色，察其情，参验数人之言，始终如一，乃可为准。厚其颁赏，使之怀恩，丰其室家，使之系心，即为吾人，当无翻覆。然不如素畜堪用者，但能谱练行途，不必土人，亦可任也。仍选腹心智勇之士，挟而偕往，则巨细必审，指踪无失矣。</p>
        <p class="comment">张预曰：山川之夷险，道路之迂直，必用乡人引而导之，乃可知其所利而争胜。吴伐鲁，必用人导之以克武城是也。</p>
        <p>故兵以诈立，</p>
        <p class="comment">杜牧曰：诈敌人，使不知我本情，然后能立胜也。</p>
        <p class="comment">梅尧臣曰：非诡道不能立事。</p>
        <p class="comment">王皙曰：谓以迂为直，以患为利也。</p>
        <p class="comment">何氏曰：张形势以误敌也。</p>
        <p class="comment">张预曰：以变诈为本，使敌不知吾奇正所在，则我可为立。</p>
        <p>二以利动，</p>
        <p class="comment">杜牧曰：利者，见利始动也。</p>
        <p class="comment">梅尧臣曰：非利不可动。</p>
        <p class="comment">王皙曰：诱之也。</p>
        <p class="comment">何氏曰：量敌可击则击。</p>
        <p class="comment">张预曰：见利乃动，不妄发也。《传》曰：“三军以利动。”</p>
        <p>二以分合为变者也。</p>
        <p class="comment">曹操曰：兵一分一合，以敌为变也。</p>
        <p class="comment">李筌曰：以诡诈乘其利动；或合或分，以为变化之形。</p>
        <p class="comment">杜牧曰：分合者，或分或合，以惑敌人；观其应我之形，然后能变化以取胜也。</p>
        <p class="comment">陈皞曰：乍合乍分，随而更变之也。</p>
        <p class="comment">孟氏曰：兵法诡诈，以利动敌心；或合或离，为变化之术。</p>
        <p>梅尧臣王皙同曹操注。</p>
        <p class="comment">张预曰：或分散其形，或合聚其势，皆因敌动静而为变化也。或曰：蛮谓奇正相变，使敌莫测。故《卫公兵法》云：“兵散则以合为奇，兵合则以散为奇。三令五申，三散三合，复归于正焉。”</p>
        <p>二故其疾如风，</p>
        <p class="comment">曹操曰：击空虚也。</p>
        <p class="comment">李筌曰：进退也。其来无迹，其退至疾也。</p>
        <p class="comment">梅尧臣曰：来无形迹。</p>
        <p class="comment">王皙曰：速乘虚也。</p>
        <p>何氏同梅尧臣注。</p>
        <p class="comment">张预曰：其来疾暴，所向皆靡。</p>
        <p>二其徐如林，</p>
        <p class="comment">曹操曰：不见利也。</p>
        <p class="comment">李筌曰：整阵而行。</p>
        <p class="comment">杜牧曰：徐，缓也。言缓行之时，须有行列如林木也；恐为敌人之掩袭也。</p>
        <p class="comment">孟氏曰：言缓行须有行列如林，以防其掩袭。</p>
        <p class="comment">杜佑曰：不见利不前；如风吹林小动，而其大不移。</p>
        <p class="comment">梅尧臣曰：如林之森然不乱也，</p>
        <p class="comment">王皙曰：齐肃也。</p>
        <p class="comment">张预曰：徐，舒也。舒缓而行，若林木之森森然，谓未见利也。尉镣子曰，“重者如山如林，轻者如炮如燔也。”</p>
        <p>二侵掠如火，</p>
        <p class="comment">曹操曰：疾也。</p>
        <p class="comment">李筌曰：如火燎原无遗草。</p>
        <p class="comment">杜牧曰：猛烈不可向也。</p>
        <p class="comment">贾林曰：侵掠敌国，若火燎原，不可往复。</p>
        <p class="comment">张预曰：《诗》云：“如火烈烈，莫我敢遏。”言势如猛火之炽，谁敢御我！</p>
        <p>二不动如山，</p>
        <p class="comment">曹操曰：守也。</p>
        <p class="comment">李筌曰：驻军（车）也。</p>
        <p class="comment">杜牧曰：闭壁屹然，不可摇动也。</p>
        <p class="comment">贾林曰：未见便利，敌诱诳我，我因不动，如山之安。</p>
        <p class="comment">梅尧臣曰：峻不可犯。</p>
        <p class="comment">王皙曰：坚守也。</p>
        <p class="comment">何氏曰：止如山之镇静。</p>
        <p class="comment">张预曰：所以持重也。荀子《议兵篇》云：“圆居而方正，则若盘石然，触之者角摧。”言不动之时，若山石之不可移，犯之者其角立毁。</p>
        <p>二难知如阴，</p>
        <p class="comment">李筌曰：其势不测如阴，不能睹万象。</p>
        <p class="comment">杜牧曰：如玄云蔽天，不见三辰。</p>
        <p class="comment">梅尧臣曰：幽隐莫测。</p>
        <p class="comment">王皙曰：形藏也。</p>
        <p class="comment">何氏曰：暗秘而不可料。</p>
        <p class="comment">张预曰：如阴云蔽天，莫睹辰象。</p>
        <p>二动如雷震。</p>
        <p class="comment">李筌曰：盛怒也。</p>
        <p class="comment">杜牧曰：如空中击下，不知所避也。</p>
        <p class="comment">贾林曰：其动也疾不及应。太公曰：“疾雷不及掩耳。”</p>
        <p class="comment">梅尧臣曰：迅不及避。</p>
        <p class="comment">王皙曰：不虞而至。</p>
        <p class="comment">何氏曰：藏谋以奋如此。</p>
        <p class="comment">张预曰：如迅雷忽击，不知所避。故太公曰：“疾雷不及掩耳，迅电不及瞬目。”</p>
        <p>二掠乡分众，</p>
        <p class="comment">曹操曰：因敌而制胜也。</p>
        <p class="comment">李筌曰：抄掠必分兵为数道，惧不虞也。</p>
        <p class="comment">杜牧曰：敌之乡邑聚落，无有守兵，六畜财谷，易于剽掠，则须分番次第，使众人皆得往也，不可独有所往。如此，则大小强弱，皆欲与敌争利也。</p>
        <p class="comment">陈皞曰：夫乡邑村落，因非一处，察其无备，分兵掠之。掠乡一作指向。</p>
        <p class="comment">贾林曰：三军不可言遣，故以旌旗指向；队伍不可语传，故以麾帜分众。故因敌阵形可为势。此尤顺训练分明师徒眼习也。</p>
        <p class="comment">梅尧臣曰：以飨士卒。</p>
        <p class="comment">王皙曰：槽所乡以分其众。乡音向。</p>
        <p class="comment">何氏曰：得掠物，则与众分。</p>
        <p class="comment">张预曰：用兵之道，大率务因粮于敌，然而乡邑之民，所积不多，必分兵随处掠之，乃可足用。</p>
        <p>廓地分利，</p>
        <p class="comment">曹操曰；分敌利也。</p>
        <p class="comment">李筌曰：得敌地必分守利害。</p>
        <p class="comment">杜牧曰：廓，开也。开土拓境，则分割与有功者。韩信言于汉王曰：“项王使人有功当封爵者，印刓敝 ，忍不能与。今大王诚能反其道，以天下城邑封功臣，天下不足取也。”《三略》曰：“获地裂之。”</p>
        <p class="comment">陈皞曰：言获其土地，则屯兵种莳，以分敌之利也，</p>
        <p class="comment">贾林曰：廓，度也。度敌所据地利，分其利也。</p>
        <p class="comment">梅尧臣曰：与有功也。</p>
        <p class="comment">王皙曰：廓视地形，以据便利，勿使敌专也。</p>
        <p class="comment">张预曰：开廓平易之地，必分兵守利，不使敌人得之。或云：得地则分赏有功者。今观上下之文，恐非谓此也。</p>
        <p>三悬权而动。</p>
        <p class="comment">曹操曰：量敌而动也。</p>
        <p class="comment">李筌曰：权，量秤也。敌轻重与吾有铢镒之别，则动。夫先动为客，后动力主，客难而主易。《太一遁甲》定计之算，明动易也。</p>
        <p class="comment">杜牧曰：如衡悬权，秤量已定，然后动也。</p>
        <p>何氏同杜牧注。</p>
        <p class="comment">张预曰：如悬权于衡，量知轻重然后动也，尉缭子曰：“权敌审将而后举。”言权量敌之轻重，审察将之贤愚，然后举也。</p>
        <p>三先知迂直之计者胜，此军争之法也。</p>
        <p class="comment">李筌曰：迂直道路。劳佚馁寒，生于道路。</p>
        <p class="comment">杜牧曰：言军争者，先须计远近迂直，然后可以为胜。其计量之审，如悬权于衡，不失锱铢，然后可以动而取胜。此乃军争胜之法也。</p>
        <p class="comment">梅尧臣曰：称量利害而动，在预知远近之方则胜。</p>
        <p class="comment">王皙曰：量敌审轻重而动，又知迂直必胜之道也。</p>
        <p class="comment">张预曰：凡与人争利，必先量道路之迂直；审察而后动，则无劳顿寒馁之患，而且进退迟速，不失其机，故胜也。</p>
        <p>三《军政》曰：</p>
        <p class="comment">梅尧臣曰：军之旧典。</p>
        <p class="comment">王皙曰：古军书。</p>
        <p>三“言不相闻，故为金鼓；</p>
        <p class="comment">杜佑曰：金，钲锋也。听其音声，以为耳候。</p>
        <p class="comment">梅尧臣曰：以威耳也。耳威于声，不可不清。</p>
        <p class="comment">王哲曰：鼓鼙怔锋之属。坐作进退，疾徐疏数，皆有其节。</p>
        <p>三视不相见，故为旌旗。”</p>
        <p class="comment">杜佑曰：瞻其指麾，以为目候。</p>
        <p class="comment">梅尧臣曰：以威目也。目威于色，不得不明。</p>
        <p class="comment">王皙曰：表部曲行列齐整也。</p>
        <p>三夫金鼓旌旗者，所以一人之耳目也；</p>
        <p class="comment">李筌曰：鼓进锋退，旌赏而旗罚；耳听金鼓，目视旌旗，故不乱也。勇怯不能进退者，由旗鼓正也。</p>
        <p class="comment">张预曰：夫用兵既众，占地必广，首尾相辽，耳目不接。故设金鼓之声，使之相闻；立旌旗之形，使之相见，视听均齐，则虽百万之众，进退如一矣。故曰：斗众如斗寡，形名是也。</p>
        <p>三人既专一，则勇者不得独进，怯者不得独退，此用众之法也。</p>
        <p class="comment">杜牧曰：旌以出令，旗以应号。盖旗者，即今之信旗也，《军法》曰：“当进不进，当退不退者，斩之。”吴起与秦人战，战未台，有一夫不胜其勇，前，获双首而返，吴起斩之。军吏进谏曰：“此材士也，不可斩。”吴起曰：“信材土，非令也。”乃斩之。</p>
        <p class="comment">梅尧臣曰：一人之耳目者，谓使人之视听齐一而不乱也。鼓之则进，金之则止，麾右则右，麾左则左，不可以勇怯而独先也。</p>
        <p class="comment">王皙曰：使三军之众，勇怯进退齐一者，鼓锋旌旗之为也。</p>
        <p class="comment">张预曰：士卒专心一意，惟在于金鼓旌旗之号令。当进则进，当退则退，一有违者必戮。故曰：令不进而进，与令不退而退，厥罪惟均。尉缭子曰：“鼓呜旗麾，先登者未尝非多力国士也，将者之过也。”言不可赏先登获俊者，恐进退不一耳。</p>
        <p>三故夜战多火鼓，昼战多旌旗，所以变人之耳目也。</p>
        <p class="comment">李筌曰：火鼓，夜之所视听；旌旗，昼之所指挥。</p>
        <p class="comment">杜牧曰：令军士耳目，皆随旌旗火鼓而变也。或曰：夜战多火鼓，其旨如何？夜黑之后，必无原野列阵，与敌刻期而战也。军袭敌营，呜鼓燃火，适足以警敌人之耳，明敌人之目，于我返害，其义安在？答曰：当（富）哉问乎！此乃孙武之微旨也。凡夜战者，盖敌人来袭我垒，不得已而与之战；其法在于立营之法，与阵小同。故《志》曰：“止则为营，行则为阵。”盖大阵之中，必包小阵；大营之内，亦包小营。盖前后左右之军，各自有营环绕，大将之营，居于中央，诸营环之，隅落钩联，曲折相对，象天之壁垒垦。其营相去上不过百步，下不过五十步，道径通达，足以出队列部，壁垒相望，足以弓蟹相救，每于十字路口，必立小堡，上致柴薪，穴为暗道，胡梯上之，令人看守，夜黑之后，声鼓四起，即以燔燎。是以贼夜袭我，虽入营门，四顾屹然，复有小营，各自坚守，东西南北，未知所攻。大将营或诸小营中，先知有贼至者，放令尽入，然后击鼓，诸营齐应，众堡燎火，明如昼日；诸营兵士于是闭门登垒，下瞰敌人，劲弩强弓，四向俱发。敌人虽有韩、白之将，鬼神之兵，亦无能计也。唯恐夜不袭我，来则必败。若敌人或能潜入一营，即诸营举火出兵，四面绕之，号令营中，不得辄动，须臾之际，善恶自分，贼若出走，皆在罗网矣。故司马宣王入诸葛亮营垒，见其曲折，曰：“此天下之奇才也！”今之立营，通洞豁达，杂以居之，若有贼夜来斫营，万人一时惊扰。虽多致斥候，严为备守，晦黑之后，彼我不分，虽有众力，亦不能用。</p>
        <p class="comment">陈皞曰：杜言夜黑之后，必无原野列阵，与敌人刻期而战，非也。天宝未，李光弼以五百骑趋河阳，多列火炬，首尾不息。史思明数万之众，不敢逼之，岂止待贼斫营而已？</p>
        <p class="comment">贾林曰：火鼓旌旗，可以听望，故昼夜异用之。</p>
        <p class="comment">梅尧臣曰：多者，欲以变惑敌人耳目。</p>
        <p class="comment">王皙曰：多者所以震骇视听，使慹 我之威武声气也。《传》曰：“多鼓钧声，以夜军之。”</p>
        <p class="comment">张预曰：凡与敌战，夜则火鼓不息，昼则旌旗相续，所以变乱敌人之耳目，使不知其所以备我之计。越伐吴，夹水而阵。越为左右句卒，使夜或左或右，鼓噪而进。吴师分以御之，遂为越所败。是惑以火鼓也。晋伐齐，使司马斥山泽之险，虽所不至，必筛而疏陈之。齐侯畏而脱归。是惑以旌旗也。</p>
        <p>三故三军可夺气，</p>
        <p class="comment">曹操曰：左氏言一鼓作气，再而衰，三而竭。</p>
        <p class="comment">李筌曰：夺气，夺其锐勇。齐伐鲁，战于长勺。齐人一鼓，公将战。曹判曰：“未可。”齐人三鼓，刿曰：“可矣。”乃战，齐师败绩。公问其故。刿曰：“夫战，勇气也。一鼓作气，再而衰，三而竭。彼竭我盈，故克之。”夺三军之气也。</p>
        <p class="comment">杜牧曰：《司马法》战以力久，以气胜。齐伐鲁，庄公将战于长勺。公将鼓之。曹判曰：“未可。”齐人三鼓，刿曰：“可矣。”齐师败绩。公问其故。对曰：“夫战，勇气也，一鼓作气，再而衰，三而竭。彼竭我盈，故克之。”晋将毋丘俭、文钦反，诸军屯乐嘉，司马景王衔枚径造之。钦子鸯，年十八，勇冠三军，曰：“及其未定，请登城鼓噪击之，可破。”既而三噪之，钦不能应，鸯退，相与引而东。景王谓诸将曰：“钦走矣。”发锐军以追之。诸将曰：“钦旧将鸯小而”锐，引军内入，未有失利，必不走也”。王曰：“一鼓作气，再而衰，三而竭。鸯鼓而钦不应，其势已屈，不走何待。”钦果引去。</p>
        <p class="comment">王皙曰：震怒衰情，则军气夺矣。</p>
        <p class="comment">何氏曰：《吴子曰：“三军之众，百万之师，张设轻重，在于一人，是谓气机。”故夺气者有所待，有所乘，则可矣。</p>
        <p class="comment">张预曰：气者，战之所恃也。夫含生禀血，鼓作斗争，虽死不省者，气使然也。故用兵之法，若激其士卒，令上下同怒，则其锋不可当。故敌人新来则气锐，则且以不战挫之，伺其衰倦而后击；故彼之锐气，可以夺也。尉缭子谓气实则斗，气夺则走者，此之谓也。曹剔言一鼓作气者，渭初来之气盛也；再而衰、三而竭者，谓阵久而入倦也。又李靖曰 ： 守者不止完其壁坚其阵而已，必也守吾气，而有待焉。”所谓守其气者，常养吾之气，使锐盛而不衰，然后彼之气可得而夺也。</p>
        <p>将军可夺心。</p>
        <p class="comment">李筌曰：怒之令愤，挠之令乱，间之令疏，卑之令骄，则彼之心可夺也。</p>
        <p class="comment">杜牧曰：心者，将军心中所倚赖以为军者也。后汉寇恂征隗嚣，嚣将高峻守高平第一。峻遣军将皇甫文出谒询，辞礼不屈；询怒斩之，遣其副。峻惶恐，即日开城门降。诸将曰：“敢间杀其使而降其城，何也？”恂曰：“皇甫文，峻之腹心，其所取计者。今宋辞气不屈，必无降心。全之则文得其计，杀之则峻亡其胆，是以降耳。”后燕慕容垂遣子宝率众伐后魏。始宝之来，垂己有疾。自到五原，道武帝断其来路，父子问绝。道武乃诡其行人之辞，令临河告之曰：“父已死，何不速还？”宝兄弟闻之，忧俱以为信然，因夜遁去。道武袭之，大破于参合陂。</p>
        <p class="comment">梅尧臣曰：以鼓旗之变惑夺其气；军既夺气，将亦夺心。</p>
        <p class="comment">王皙曰：纷乱喧哗，则将心夺矣。</p>
        <p class="comment">何氏曰：先须己心能固，然后可以夺敌将之心。故《传》曰，“先人有夺人之心”，《司马法》曰，“本心固新气胜”者是也。</p>
        <p class="comment">张预曰：心者，将之所主也。夫治乱勇怯，皆主于心，故善制敌者，挠之而使乱，激之而使惑，迫之而使惧，故彼之心谋可以夺也。传曰：“先人有夺人之心。”谓夺其本心之计也。又李靖曰：“攻者不止攻其城、击其阵而已，必有攻其心之术焉。”所谓攻其心者，常养吾之心，使安闲而不乱，然后彼之心可得而夺也。</p>
        <p>四是故朝气锐，</p>
        <p class="comment">陈皞曰：初来之气，气方盛锐，勿与之争也。</p>
        <p class="comment">孟氏曰：《司马法》曰：“新气胜旧气。”新气即朝气也。</p>
        <p class="comment">王皙曰：士众凡初举气锐也。</p>
        <p>四昼气惰，</p>
        <p class="comment">王皙曰：渐久少怠。</p>
        <p>四暮气归。</p>
        <p class="comment">孟氏曰：朝气，初气也，昼气，再作之气也；暮气，衰竭之气也。</p>
        <p class="comment">梅尧臣曰：朝，言其始也昼，言其中也；暮，言其终也。谓兵始而锐，久则惰而思归，故可击。</p>
        <p class="comment">王皙曰：怠久意归，无复战理。</p>
        <p>四故善用兵者，避其锐气，击其惰归，此治气者也。</p>
        <p class="comment">李筌曰：气者，军之气勇。</p>
        <p class="comment">杜牧曰：阳气生于子，成于寅，衰于午，伏于申。凡晨朝阳气初盛：其来必锐，故须避之；候其衰，伏击之，必胜。武德中，太宗与窦建德战于记水东。建德列阵，弥亘数里（理）。太宗将数骑登高观之，谓诸将曰：“贼度险而嚣，是军无政令；逼城而阵，有轻我心。按兵不出，待敌气衰，阵久卒饥，必将自退，退而击之，何往不克！”建德列阵自卯至午，兵士饥倦，悉列坐右，又争饮水。太宗曰：“可击矣。”遂战，生擒建德。</p>
        <p class="comment">陈皞曰：有辰已列阵，至午未未胜者、午未列阵至申西未胜者，不必事须晨旦而为阳气，申午而为衰气也。太宗之攻建德也，登高而望之，谓诸将曰：“贼尽锐来攻，我当少避之，退则可以骑留之。”以明不须晨旦也。凡彼有锐，则如此避之；不然则否。</p>
        <p class="comment">杜佑曰：避其精锐之气，击其懈惰欲归，此理气者也。曹刿之说是也。</p>
        <p class="comment">梅尧臣曰：气盛勿击，衰懈易败。</p>
        <p class="comment">何氏曰：夫人情莫不乐安而恶危，好生而惧死，无故驱之就卧尸之地，乐趋于兵战之场，其心之所畜，非有忿怒欲斗之气，一旦乘而激之，冒难而不顾，犯危而不畏，则未尝不悔而怯矣。今夫天下懦夫心有所激，则率尔争斗，不啻诸、刿。至于燥刃而求斗者，气之所乘也；气衰则息。恻然而悔矣。故三军之视强寇如视处女者，乘其忿怒，而有所激也。是以即墨之围，五千人击却燕师者，乘燕剿降掘家之怒也。秦之斗士倍我者，因三施无报之怒，所以我怠而秦奋也。二者，治气有道，而所用乘其机也。</p>
        <p class="comment">张预曰：朝喻始，昼喻中，暮喻未，非以早晚为辞也，凡人之气，初来新至则勇锐，阵久人倦则衰。故善用兵者，当其锐盛，则坚守以避之，待其情归，则出兵以击之。此所谓善治己之气，以夺人之气者也。前赵将游子远之败伊余羌，唐武德中太宗之破窦建德，皆用此术。</p>
        <p>四以治待乱，以静待哗，此治心者也。</p>
        <p class="comment">李筌曰：伺敌之变，因而乘之。</p>
        <p class="comment">杜牧曰：《司马法》曰：“本心固。”言料敌制胜，本心已定，但当调治之，使安静坚固，不为事挠，不为利惑，候敌之乱，伺敌之哗，则出兵攻之矣。</p>
        <p class="comment">陈皞曰：政令不一，赏罚不明，谓之乱。旌旗错杂，行伍轻嚣，谓之哗。审敌如是，则出攻之。</p>
        <p class="comment">贾林曰：以我之整，治待敌之挠乱，以我之清净，待敌之喧哗，此治心者也。故大公曰，“事莫大于必克，用莫大于玄默”也。</p>
        <p class="comment">梅尧臣曰：镇静待敌，众心则宁。</p>
        <p>王皙同陈皞注。</p>
        <p class="comment">何氏曰：夫将以一身之寡，一心之微，连百万之众，对虎狼之敌，利害之相杂，胜负之纷揉，权智万变，而措置于胸臆之中，非其中廓然，方寸不乱，岂能应变而不穷，处事而不迷，卒然遇大难而不惊，案然接万物而不惑？吾之治足以待乱，吾之静足以待哗，前有百万之敌，而吾视之，则如遇小寇。亚夫之御寇也，坚卧而不起；奕箴之临敌也，好以整又好以暇。夫审此二人者，蕴以何术哉？盖其心治之有素，养之有余也。</p>
        <p class="comment">张预曰：治以待乱，静以待哗，安以待躁，忍以待忿，严以待懈，此所谓善治己之心，以夺人之心者也。</p>
        <p>四以近侍远，以怯待劳，以饱待饥，此治力者也。</p>
        <p class="comment">李筌曰：客主之势。</p>
        <p class="comment">杜牧曰：上文云致人而不致于人是也。</p>
        <p class="comment">杜佑曰：以我之近，待彼之远；以我之闲佚，待彼之疲劳；以我之充饱，待彼之饥虚。此理人力者也。</p>
        <p class="comment">梅尧臣曰：无困竭人力以自弊。</p>
        <p class="comment">王皙曰：以余制不足，善治力也。</p>
        <p class="comment">张预曰：近以待远，怯以待劳，饱以待饥，诱以待来，重以待轻，此所谓善治己之力，以困人之力者也。</p>
        <p>四无邀正正之旗，勿击堂堂之阵，此治变者也。</p>
        <p class="comment">曹操曰：正正，齐也；堂堂，大也。</p>
        <p class="comment">李筌曰：正正者，齐整也；堂堂者，部分也。</p>
        <p class="comment">杜牧曰：堂堂者，无惧也。兵者，随敌而变；敌有如此，则勿击之，是能治变也。后汉曹公围邺，袁尚来救。公曰：“尚若从大道来，当避之；若循西山来，此成擒耳。”尚果循西山来，逆击大破之也。</p>
        <p class="comment">梅尧臣曰：正正而来，堂堂而阵，示无惧也，必有奇变。</p>
        <p class="comment">王皙曰：本可要击，以视整齐盛大，故变。</p>
        <p class="comment">何氏曰：所谓强则避之。</p>
        <p class="comment">张预曰：正正，谓形名齐整也；堂堂，谓行阵广大也。敌人如此，岂可轻战？《军政》曰：“见可而进，知难而退。”又曰：“强而避之。”言须识变通。此所谓善治变化之道，以应敌人者也。</p>
        <p>四故用兵之法，高陵勿向，背丘勿逆，</p>
        <p class="comment">李筌曰：地势也。</p>
        <p class="comment">杜牧曰：向着，仰也。背者，倚也。逆者，迎也。言敌在高处，不可仰攻；敌倚丘山下来求战，不可逆之。此言自下趋高者力乏，自高趋下者势顺也，故不可向迎。</p>
        <p class="comment">盂氏曰：敌背丘陵为阵，无有后患，则当引军平地，勿迎击之。</p>
        <p class="comment">杜佑曰：敌若依据丘陵险阻，陈兵待敌，勿轻攻趋（趁）也。既驰势不便，及有殒石之冲也。</p>
        <p class="comment">梅尧臣曰：高陵勿向者，敌处其高，不可仰击。背丘勿逆者，敌自高而来，不可逆战。势不便也。</p>
        <p class="comment">王皙曰：如此不便，则当严阵以待变也，</p>
        <p class="comment">何氏曰：秦伐韩，赵王令赵奢救之。秦人闻之，悉甲而至。军士许历请以军事谏，曰：“秦人不意赵师至此，其来气盛，将军必厚集其阵以待之；不然必败。今先据北山上者胜，后至者败。”奢从之，即发万人趋之。秦兵后至，争山不得上；奢纵兵击之，大破秦军。后周遣将伐高齐，围洛阳。“齐将段韶御之，登邱坂聊欲观周军形势。至太和谷，便值周军，即遣驰告诸营，与诸将结阵以待之。周军以步人在前，上山逆战。韶以彼步我骑，且却且引，得其力弊，乃遣下马击之、短兵始交，周人大溃，并即奔遁。</p>
        <p class="comment">张预曰：敌处高为阵，不可仰攻，人马之驰逐，弧矢之施发，皆不便也。故诸葛亮曰：“山陵之战，不仰其高；敌从高而来，不可迎之。势不顺也。引至平地，然后合战。”&#8217;;</p>
        <p>四十九(佯北勿从，）</p>
        <p>李筌杜牧曰：恐有伏兵也。</p>
        <p class="comment">贾林曰：敌未衰忽然奔北，必有奇伏，要击我兵，谨勒将士，勿令逐追。</p>
        <p class="comment">杜佑曰：北，奔走也。敌方战，气势未衰，便奔走而陈兵者，必有奇伏，勿深入从之。故太公曰：“夫出甲陈兵，纵卒乱行者，欲以为变也。”</p>
        <p>梅尧臣同杜牧注。</p>
        <p class="comment">王皙曰：势不至北，必有诈也，则勿逐。</p>
        <p class="comment">何氏曰：如战国素师伐赵，白起为上将军。赵出兵击秦，秦军佯败而走，张二奇兵以劫之。赵军逐胜，追造秦壁，壁坚不得入。而秦奇兵二万五千人，绝赵军后；又一军五千骑，绝赵壁间。赵军分而为二，粮道绝。而秦出轻兵击之，赵战不利，因筑壁坚守，以待救至。秦闻赵食道绝，王自之河内，发卒遮绝赵救及粮食。赵卒不得食四十六日，阴相杀食。括中射而死。</p>
        <p> 蜀刘表遣刘备北侵至邺，曹公遣夏侯惇、李典拒之。一朝备烧屯去，惇遣诸将追击之。典曰：“贼无故退，疑必有伏。南道窄狭，草木深，不可追也。”不听。惇等果入贼伏里，典往救，备见救至，乃退。</p>
        <p> 西魏未，遣将史宁与突厥同伐吐谷浑，遂至树敦，即吐谷浑之旧都，多诸珍藏。而其主先已奔贺真城，留其征南王及数干人固守。宁攻之，伪退。吐谷浑人果开门逐之。因回兵夺门，门未及合，宁兵遂得入，生获其征南王，俘获男女财宝，尽归诸突厥。</p>
        <p> 北齐高澄立，侯景叛归梁，而围彭城。澄遣慕容绍宗讨之。将战，绍宗以梁人剽悍，恐其众之挠也，召将帅而语之曰：“我当佯退，诱梁人使前，汝可击其背。”申明诫之。景又命梁人曰：“逐北勿过二里。”会战，绍宗走，粱人不用景言，乘败深入。魏人以绍宗之言为信，争掩击，遂大败之。唐安禄山反，郭子仪围卫州，伪郑王庆绪率兵来援，分为三军。子仪阵以待之，预选射者三千人，伏于壁内，诫之曰：“俟吾小却，贼必争进，则登城鼓噪，弓弩齐发以逼之。”既战，子仪伪退，而贼果乘之。乃开垒门，速闻鼓噪，矢往如雨，贼徒震骇。整众追之，遂虏庆绪。</p>
        <p class="comment">张预曰：敌人奔北，必审真伪。若旗鼓齐应，号令如一，纷纷纭纭，虽退走，非败也，必有奇也，不可从之。若旗靡辙乱，人嚣马骇，此真败却也。</p>
        <p>锐卒勿攻，</p>
        <p class="comment">李筌曰：避强气也。</p>
        <p class="comment">杜牧曰：避实也。楚子伐隋，隋臣季良曰：“楚人尚左，君必左，无与王遇。且攻其右，右无良焉，必败。偏败，众乃携矣。”隋少师曰：“不当王，非敌也。”不从，隋师败绩。</p>
        <p class="comment">陈皞曰：此说是避敌所长，非锐卒勿攻之旨也。盖言士卒轻锐，且勿攻之；待其懈情，然后击之。所谓千里远斗，其锋莫当，盖近之尔。</p>
        <p class="comment">梅尧臣曰：伺其气挫。</p>
        <p class="comment">何氏曰：蜀先主率大众东伐吴，吴将陆逊拒之。蜀主从建平连围至夷陵界，立数十屯，以金帛爵赏诱动诸夷。先遣将吴班以数千人，于平地立营，欲以挑战。诸将皆欲击之。逊曰：“备举军东至，锐气始盛，且乘高守险，难可卒攻。攻之纵下，犹难尽克；若有不利，损我必大。今但且奖励将十，广施方略，以观其变。”备知其计不行，乃引伏兵八干人，从谷中出。逊曰：“所以不听诸军击班者，揣之必有巧故也。”诸将并曰：“攻备当在初，今乃令人五六百里相衔持，经七八月，其诸要害，贼已固守，击之必无利矣。”逊曰：“备是猾虏，其军始集，思虑精专，未可于也。今住己久，不得我便，兵疲意沮，计不复生。椅角此寇，正在今日！”乃先攻一营，不利。逊曰：“吾己晓破之之术。”乃令各持一把茅，以火攻，拔之。备因夜遁。</p>
        <p>魏未，吴将诸葛格围新城，司马景王使母丘俭、文钦等拒之。俭、钦请战，景王曰：“烙卷甲深入，投兵死地，其锋未易当。且新城小而固，攻之未可拔。”遂令诸将高垒以弊之。相持数日，恪攻城力屈，死伤太半。景王乃令钦督锐卒趣合榆，断其归路，格惧而遁。前赵刘耀遣将讨羌，大酋权渠率众保险阻，曜将游子远频败之。权渠欲降，其子伊余大言于众中曰：“往年刘曜自来，犹无若我何。”晨，压子远垒门。左右劝出战，子远曰：“吾闻伊余有专诸之勇，庆忌之捷，其父新败，怒气甚盛。且西戎劲悍，其锋不可拟也，不如缓之，使气竭而击之。”乃坚壁不战。伊余有骄色。子远候其无备，夜分誓众，袜马蓐食，先晨具甲扫垒而出，迟明设覆而战，生擒伊余于阵。</p>
        <p>唐武德中，太宗率师往河东讨刘武周，江夏王道宗从军。太宗登玉壁城睹贼，顾谓道宗曰：“贼恃其众，来邀我战，汝谓如何？”对曰：“群贼锋不可当，易以计屈，难与力争。令众深壁高垒，以挫其锋。乌合之徒，莫能持久，粮运致竭，自当离散，可不战而擒。”太宗曰：“汝意见暗与我合。”后贼食尽夜遁，一战败之。</p>
        <p>又太宗征薛仁杲于折权城，贼十有余万，兵锋甚锐，数来挑战。诸将请战，太宗曰：“我卒新经挫觑，锐气犹少；贼骤胜，必轻进好斗。我且闭壁以折之，待其气衰而后击，可一战而破。此万全计也。”因令军中曰：“敢言战者斩。”相持久之，贼粮尽，军中颇携贰，其将相继来降。大宗知仁果心（必）腹内离，谓诸将曰：“可以战矣。”令总管梁实营于浅水原以诱之。贼大将宗罗眠自恃骄悍，求战不得，气愤者久之；及是尽锐攻梁实，冀逞其志，梁实固险不出，以挫其锋。罗日侯攻之愈急。太宗度贼已疲，复谓诸将曰：“彼气将衰，吾当取之必矣。”申令诸将迟明合战。令将军庞玉陈于浅水原南，出贼之右，先饵之。罗日侯并军共战，玉军几败。太宗亲御大军，奄自原北，出其不意。罗瞧回师相拒，我师表里齐奋，呼声动天。罗日侯气夺，于是大溃。</p>
        <p>又李靖从河间王孝恭讨萧铣，兵至夷陵，铣将文士弘率精卒数万屯清江。孝恭欲击之，靖曰：“士弘，铣之健将，士卒骁勇。今新出荆门，尽兵出战，此是救败之师，恐不可当也。宜且泊南岸，勿与争锋，待其气衰，然后奋击，破之必矣。”孝恭不从，留靖守营，与贼战。孝恭果败，奔于南岸。</p>
        <p class="comment">张预曰：敌若乘锐而来，其锋不可当，宜少避之，以伺疲挫。晋楚相持，楚晨压晋军而阵，军吏患之。栾书曰：“楚师轻窕，固垒以待之，三日必退。退而击之，必获胜焉。”又唐太宗征薛仁杲，贼兵锋甚锐，数来挑战。诸将咸请战，太宗曰：“当且闭垒以折之；待其气衰，可一战而破也。”果然。</p>
        <p>五饵兵勿食，</p>
        <p class="comment">李筌曰：秦人毒径上流。</p>
        <p class="comment">杜牧曰：敌忽弃饮食而去，先须尝试，不可便食，虑毒也。后魏文帝时，库莫奚侵扰，诏济阴王新成率众讨之。王乃多为毒酒；贼既渐逼，使弃营而去。贼至，喜，竞饮。酒酣毒作。王简轻骑纵击，俘获万计。</p>
        <p class="comment">陈皞曰：此之获胜，盖亦（非）偶然，固非为将之道，垂后世法也。孙子岂以他人不能致毒于人腹中哉？此言喻鱼若见饵，不可食也；敌若悬利，不可贪也。曹公与袁绍将文丑等战，诸将以为敌骑多，不如还营。荀攸曰：“此所以饵敌也，安可去之？”即知饵兵非止谓置毒也。食字疑或为贪字也。</p>
        <p class="comment">梅尧臣曰：鱼贪饵而亡，兵贪饵而败。敌以兵来钓我，我不可从。</p>
        <p class="comment">王皙曰：饵我以利，必有奇伏。</p>
        <p class="comment">何氏曰：如春秋时，楚伐绞，军其南门。莫敖屈瑕曰：“绞小而轻，轻则寡谋。请无汗采樵者以诱之。”从之。绞人获三十人。明日，绞人争出，驱楚役徒于山中。楚人坐其北门而覆诸山下，大败之，为城下之盟而还。又如赤眉佯败，弃辎重走，车载土，以豆覆其上。邓弘取之，为赤眉所败。曹公未得济而放牛马，马超取之，而公得渡。又如曹公弃辎重，文丑、刘备分取之，而为公所破。又如后魏广阳王元深以乜列河诱拔陵，竟来抄掠，拔陵为于谨伏兵所破。此皆饵之之术也。</p>
        <p class="comment">张预曰：《三略》曰：“香饵之下，必有悬鱼。”言鱼贪饵则为钓者所得，兵贪利则为敌人所败。夫饵兵非止谓置毒于饮食，但以利留敌，皆为饵也。若曹公以畜产饵马超，以辎重饵袁绍，李矩以牛马饵石勒之类，皆是也。</p>
        <p>五归师勿遏，</p>
        <p class="comment">李筌曰：士卒思归，志不可遏也。</p>
        <p class="comment">杜牧曰：曹公自征张绣于穰，刘表遣兵救绣，以绝军后。公将引还，绣兵来追，公军不得进。表与绣复合兵守险，公军前后受敌。公乃夜凿险为地道，悉过辎重，设奇兵，（会明，贼谓公为遁也，悉军来追，纵奇兵，）步骑夹攻，大破之。公谓荀文若曰：“虏遏吾归师，而与吾死地，吾是以知胜矣。”</p>
        <p class="comment">孟氏曰：人怀归心，必能死战，则不可止而击也。</p>
        <p class="comment">杜佑曰：人人有室家乡国之住，不可遏截之，徐观其变而制之。</p>
        <p class="comment">梅尧臣曰：“必死战。”</p>
        <p class="comment">王皙曰：人自为战也，勿遏塞之。若犹有他虑，则可要而击。曹公攻邱，袁尚来救。诸将以为归师，不如避之。公曰：“尚从大道来，则避之；若循西山来者，此成擒耳。”盖大道来则归意全，循山来则顾负险，且有惧心也。</p>
        <p class="comment">何氏曰：如魏初曹操围张绣于穰，刘表遣兵救绣，以绝军后。公将引还，绣兵来追，公军不得进，连营稍前到安众。绣与表合兵守险，公军前后受敌。公乃夜凿险为地道，悉过辎重，设奇兵。会明，贼谓公为遁也，悉军来追。乃纵奇兵，步骑夹攻，大破之。公谓荀或曰：“虏遏吾归师，与吾死地，是以知胜。”</p>
        <p>齐建武二年，魏围钟离，张欣泰为军主，随崔慧景救援。及魏军退，而邵阳洲上余兵万人，求输马五百匹假道。慧景欲断路攻之，欣泰说慧景曰：“归师勿遏，古人畏之。兵在死地，不可轻也。”慧景乃听过也。</p>
        <p>前秦符坚征晋，至寿春，兵败还。长安慕容泓起兵于华泽，坚将符睿、窦冲、姚苌讨之。符睿勇果轻敌，不恤士众。泓闻其至也，惧，率众将奔关东。睿驰兵邀之。姚妄谏曰：“鲜卑有思归之心，宜驱令出关，不可遏也。”睿弗从。战于华泽，睿败绩被杀。后凉吕弘攻段业于张掖，不胜，将东走。业议欲击之。其将沮渠蒙逊谏曰：“归师勿遏，穷寇勿追，此兵家之戒。不如纵之以为后图。”业曰：“一日纵敌，梅将无及。”遂率众追之，为狮败。</p>
        <p class="comment">张预曰：兵之在外，人人思归，当路邀之，必致死战。韩信曰：“从思东归之士，何所不克？”曹公既破刘表，谓荀彧曰：“虏遏吾归师，吾是以知胜。”*吕弘攻段业，不胜，将东走，业欲击之，或谏曰：“归师勿遏，兵家之戒。不如纵之以为后图。”业不从，率众追之，为弘所败。古人似此者多，不可悉陈。</p>
        <p>五围师必阙，</p>
        <p class="comment">曹操曰：《司马法》曰：“围其三面，阙其一面，所以示生路也。”</p>
        <p class="comment">李筌曰：夫围敌必空其一面，示不固也。若四面围之，敌必坚守不拔也。项羽坑外黄，魏武围壶关，即其义也。</p>
        <p class="comment">杜牧曰：示以生路，令无必死之心，因而击之。后汉妖巫维记弟子单臣、傅镇等相聚，入原武城劫掠吏人，自称将军。光武遣臧宫将北军数千人围之。贼食多，数攻不下，士卒死伤。帝召公卿诸侯王问方略。明帝时为东海王，对曰：“妖巫相劫，势无久立，其中必有悔者；但外围急，不得走耳。小挺缓令得逃亡，则一。亭长足以擒矣。”帝即敕令开围缓守，贼众分散，遂斩臣、镇等。</p>
        <p> 大唐天宝未，李光弼领朔方军，与史思明战于土门，贼众退散，四面围合。光弼令开东南角以纵之。贼见开围，弃甲急走，因追击之，尽歼其众。是开一面也。</p>
        <p class="comment">杜佑曰：若围敌平陆之地，必空一面以示其虚，欲使战守不固，而有去留之心。若敌临危据险，强救在表，当坚固守之，未必阙也。此用兵之法。</p>
        <p>梅尧臣同曹操注。</p>
        <p class="comment">何氏曰：如后汉初，张步据齐地，汉将耿弃总兵讨之。步使其大将费邑军历下，又分守祝阿、钟城。弇先击祝阿，自晨攻城，未日中而拔。故开围一角，令其众得奔归钟城。钟城人闻祝阿已溃，大恐惧，遂空壁亡去。又朱儁 与徐璆共讨黄中余贼，韩忠据宛乞降，不许。因急攻之，连城不克。儁 登山睹之，顾谓张超曰：“吾知之矣！贼今外围周固，内营急逼，乞降不受，欲出不得，所以死战也。万人一心，犹不可当，况十万乎？其害甚矣。今不如彻围，并兵入城，忠见围解，则势必自出。出则意散，易破之道也。”既而解围，忠果出战，儁因破之。</p>
        <p>又魏太祖围壶关，下令曰：“城拔皆坑之。”连月不下。曹仁曰：“围城必示之活门，所以开其生路也。今公告之必死，将人自力守。且城固而粮多，攻之则士卒伤，守之则日久。今顿兵坚城之下，攻必死之虏，非良计也。”太祖从之，开城遂降。</p>
        <p>又后魏未，齐神武起义兵于河北。尔朱兆、天光、度律、仲远等四将同会邺南，士马精强，号二十万，围神武于南陵山。是时神武马二千，步卒不满三万人。兆等设围不合，神武连系牛驴，自塞归道，于旱将士死战，四面奋击，大破兆等。</p>
        <p class="comment">张预曰：围其三面，开其一隼，示以生路，使不坚占。后汉朱儁讨贼帅韩忠于宛，急攻不克。因谓军吏曰：“贼今外围周固，所以死战。若我解围，势必自出。出则意散，易破之道也。”果如其言。又曹公围壹关，谓之曰：“城破皆坑之。”连攻不下。曹仁谓公曰：“夫围城必示之活门，所以开其生路也。今公许之必死，令人自守，非计也。”公从之，遂拔其城是也。</p>
        <p>五穷寇勿迫。</p>
        <p class="comment">杜牧曰：春秋时，吴伐楚，楚师败走，及清发，阖闾复将击之。夫概王曰：“困兽犹斗，况人乎？若知不免而致死，必败我。若使半济，而后可击也。”从之，又败之。汉宣帝时，赵充国讨先零羌。羌睹大军，弃辎重，欲渡惶水；道厄狭，充国徐行驱之。或曰：“逐利行迟。”充国日：“穷寇也，不可迫。缓之则走不顾，急之则还致死，”诸将曰：“善。”虏果赴水，溺死者数万，于是大破之也。</p>
        <p class="comment">陈皞曰：鸟穷则搏，兽穷则噬也。</p>
        <p class="comment">梅尧臣曰：困兽犹斗，物理然也。</p>
        <p class="comment">何氏曰：前燕吕护据野王，阴通晋。事觉，燕将慕容恪等率众讨之。将军傅颜言之格曰：“护穷寇假合，王师既临，则上下丧气。殿下前以广固天险，守易攻难，故为长久之策；今贼形不与往同，宜急攻之，以省千金之费。”恪曰：“护老贼，经变多矣；观其为备之道，则未易卒图也。今围之于穷城，樵采路绝，内无蓄积，外无强援，不过于十旬，弊之必矣。何必残士卒之命，而趋一时之利哉？此谓兵不血刃，而坐以制胜也。”遂列长围守之。凡经六月，而野王溃，护南奔于晋，悉降其众。</p>
        <p>五代晋将符彦卿、杜重威经略（恪）北鄙，遇虏于阳城。戎人十万，围晋师于中野，乏水，军人凿井，取泥衣绞而吮之，人马渴死甚众。彦卿日：“与其束手就擒，易若以身徇国？我今穷蹩！”乃率劲骑出击之。会大风扬尘，乘势决战，戎人大溃。此彦卿为虏十万所围，乃穷蹙之寇，遂致死力以求生，戎人不悟之，致败也。</p>
        <p class="comment">张预曰：敌若焚舟破釜，来决一战，则不可逼迫，盖兽穷则搏也。晋师败齐于鞍，齐侯请盟，晋人不许。齐侯曰：“请收合余烬，背城借一。”晋人俱而与之盟。吴夫概王谓困兽犹斗，汉赵充国言缓之则走不顾，急之则还致死，盖亦近之。</p>
        <p>此用兵之法也。</p>
    </div>
</body>

</html>