<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>郑伯克段于鄢左传·隐公元年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">郑伯克段于鄢<br/><span class="small">左传·隐公元年</span></h1>
<p>初，郑武公娶于申，曰：武姜<span class="comment">初者，叙其始也。郑，姬姓国。武公，名掘突。申，姜姓国。武姜者，姓姜而谥武也。</span>，生庄公及共<span class="comment">恭。</span>叔段<span class="comment">共，国名。段奔共国，故名共叔。</span>。庄公寤生<span class="comment">寤，犹苏也。寤生，言生之难，绝而复苏也。</span>，惊姜氏，故名曰：寤生<span class="comment">命名奇。</span>，遂恶<span class="comment">乌故切。</span>之<span class="comment">一“遂”字，写尽妇人任性情况。</span>，爱共叔段，欲立之，亟<span class="comment2">【亟（qì）：屡次。】</span>请于武公，公弗许<span class="comment">恶庄公而因爱段，欲立为太子。亟请者，不一请也。庄公蓄怨非一日矣。○以上叙武姜爱恶之偏，以基骨肉相残之祸。</span>。</p>

<p>及庄公即位，为<span class="comment">去声。</span>之请制<span class="comment">制邑最险，姜请封段。</span>。公曰：“制，岩邑<span class="comment2">【岩邑：险要的城邑。​】</span>也，虢叔死焉。他邑唯命<span class="comment">言制乃岩险之邑，昔虢叔居此，恃险灭亡，他邑则唯命是听。○庄公似为爱段之言，实恐段居制邑太险难除。他邑虽极大，谅不若制邑之险，适可以养其骄而灭除之。“他邑唯命”四字毒甚。</span>。”请京<span class="comment">京邑最大，姜请封段。</span>，使居之，谓之京城大<span class="comment">泰。</span>叔<span class="comment">邑大可以养骄，而不除亦必易制，故使居之。大叔者，张大其名，所以张大其心也。○庄公处心积虑，主于杀弟。封邑之始已早计之矣。</span>。祭<span class="comment">债。</span>仲<span class="comment">郑大夫。</span>曰：“都城过百雉，国之害也<span class="comment">邑有先君之庙曰都，城<span class="comment2">【城：这里指城墙。】</span>方丈曰堵，三堵曰雉。雉，长三丈，高一丈。言都城不可过三百丈也。</span>。先王之制，大都不过参国之一<span class="comment2">【参国之一：国都的三分之一。此处的国是指国都。】</span><span class="comment">侯伯之国，其城长三百雉。大都，三分其国之一，不过百雉也。</span>，中<span class="comment">省都字。</span>五<span class="comment">省国字。</span>之一<span class="comment">中都，五分其国之一，不过六十雉也。</span>，小九之一<span class="comment">小都，九分其国之一，不过三十三雉也。</span>。今京不度，非制也<span class="comment">京城过于百雉，不合法度，非先王之制。</span>，君将不堪<span class="comment">叔段据有大邑，将为郑害，庄公必不堪也。○祭仲一梦中人。</span>。”公曰：“姜氏欲之，焉<span class="comment">烟。</span>辟<span class="comment">同避。</span>害<span class="comment">直称母姜氏而故作无可奈何语，毒声。</span>? ”对曰：“姜氏何厌<span class="comment">平声。</span>之有<span class="comment">厌，足也。</span>？不如早为之所<span class="comment">或裁抑，或变置。</span>，无使滋蔓<span class="comment">万。○滋蔓，滋长而蔓延。</span>，蔓难图也。蔓草犹不可除<span class="comment">先出“蔓”字，后出“草”字，顿挫。</span>，况君之宠弟乎<span class="comment">言向后即欲为之所而不能。○梦中。</span>! ”公曰：“多行不义必自毙<span class="comment">备。</span>。子姑待之<span class="comment">毙，败也。滋蔓自多行不义则必自败。“待之”云者，唯恐其不行不义，而欲待其行也。庄公之心愈毒矣，而祭仲终未之知也。</span>。”</p>

<p>既而大叔命西鄙、北鄙贰于己<span class="comment">鄙，边邑。贰，两属<span class="comment2">【两属：同时分属两方。】</span>也。段命西、北二边之邑两属于己，果行不义也。</span>。公子吕<span class="comment">郑大夫，字子封。</span>曰：“国不堪贰，君将若之何<span class="comment">国不堪使人有携贰、两属之心，君将何以处段。</span>？欲与大叔，臣请事之<span class="comment">先拗一笔。</span>；若弗与，则请除之，无生民心<span class="comment">无使郑国之民生他心也。○子封又一梦中人。</span>。”公曰：“无庸，将自及<span class="comment">言无用除之，将自及于祸。○庄公实欲杀弟，而曰“自毙”，曰“自及”，故为段自作自受之语，毒甚。</span>。”大叔又收贰以为己邑，至于廪延<span class="comment">廪延，郑邑。前两属者今皆取以为己邑，直至廪延，所侵愈多也。</span>。子封曰：“可矣<span class="comment">可正段罪。</span>。厚将得众<span class="comment">厚，地广也。前犹贰己，故云生心；今直收贰，故云得众。○梦中。</span>。”公曰：“不义不昵<span class="comment">银入声。</span>，厚将崩<span class="comment">昵，亲近也。不义于君，不亲于兄，非众所附，虽厚必崩。崩者，势如土崩，民逃身窜，直至灭亡。较“自毙”、“自及”更加惨毒矣，而子封终未之知也。</span>! ”</p>

<p>大叔完聚<span class="comment">完<span class="comment2">【完：修筑】</span>城郭、聚人民。</span>，缮甲兵<span class="comment">缮，治也。</span>，具卒乘<span class="comment">去声。○步曰卒，车曰乘。</span>，将袭郑<span class="comment">掩其不备曰袭。○段至此不义甚矣。然庄公平日处段能小惩而大戒之，段必不至此。段之将袭郑，庄公养之也。</span>，夫人<span class="comment">武姜。</span>将启之<span class="comment">启，开也。言欲为内应。○妇人姑息之爱，不晓大义，故欲启段。使庄公平日在母前能开陈大义，动之以至情，惕之以利害，夫人必不至此。夫人之启段，庄公陷之也。</span>。公闻其期<span class="comment">闻其袭郑之期也。○祭仲不闻，子封不闻，何独公闻？盖公含毒已久，刻刻留心，时时侦探，故独闻之也。</span>曰：“可矣<span class="comment">三字写庄公得计声口，与上“可矣”句紧照，言这遭才好伐了。郑庄公蓄怨一生，到此尽然发露，不觉一句说出来。</span>! ”命子封帅<span class="comment">率。</span>车二百乘以伐京。京叛大叔段。段入于鄢<span class="comment">烟。○鄢，郑邑名。</span>。公伐诸鄢<span class="comment">既命子封伐诸京，公又自伏诸鄢，两路夹攻期在必杀。</span>。五月辛丑，大叔出奔共<span class="comment">叙段事止此。</span>。</p>

<p>书曰：“郑伯克段于鄢<span class="comment">经文。下释经也。</span>。”段不弟<span class="comment2">【弟：通 悌，音 替：弟敬爱兄谓之悌】</span>故不言弟。如二君，故曰克。称郑伯，讥失教也，谓之郑志<span class="comment">庄公养成弟恶，故曰失教。郑志者，郑伯之志，在于杀弟也。○“郑志”二字是一篇断案。</span>。不言出奔，难之也<span class="comment">段实出奔，而以“克”为文，明郑伯志在杀段，难言其奔也。○释经止此。下遥接前文再叙。</span>。</p>

<p>遂寘<span class="comment">同置。</span>姜氏于城颍<span class="comment">寘，弃也。城颍，郑地。</span>而誓之曰：“不及黄泉，无相见也<span class="comment">黄泉，地中之泉也。立誓永不见母，将前日恶己爱段之忿一总发泄，忍哉！</span>! ”既而悔之<span class="comment">悔誓之过，是天性萌动。○“无相见也”以上，纯是杀机。“颍考叔”以下，纯是太和元气。“既而悔之”一句，是转杀机为太和的紧关。</span>。颍考叔<span class="comment">郑大夫。</span>为颍谷封人<span class="comment">时为颍谷典<span class="comment2">【典：管理。】</span>封疆之官。</span>，闻之<span class="comment">闻其悔也。</span>，有献于公<span class="comment">或献谋，或献物。</span>。公赐之食。食舍<span class="comment">捨。</span>肉<span class="comment">食而舍肉，挑其问也。</span>。公问之<span class="comment">公问何故舍肉不食。</span>，对曰：“小人有母<span class="comment">只四字妙甚。直刺入心。</span>，皆尝小人之食矣，未尝君之羹，请以遗<span class="comment">去声。</span>之<span class="comment">善于诱君，使之自然心动情发。</span>。”公曰：“尔有母遗，繄<span class="comment">衣。</span>我独无<span class="comment">繄，语助也。○哀哀之音宛然孺子失乳而啼，非复前日含毒恶声。</span>! ”颍考叔曰：“敢问何谓也<span class="comment">佯为不知。妙。</span>? ”公语<span class="comment">去声。</span>之故<span class="comment">公语以誓母之故。</span>，且告之悔<span class="comment">且告以追悔无及之意。</span>。对曰：“君何患焉<span class="comment">黄泉之誓，何足患焉。</span>！若阙<span class="comment">掘。</span>地及泉，隧而相见，其谁曰不然<span class="comment">隧，地道也。掘地使及黄泉，为地道以见母便是相见于黄泉，谁以此说为背誓也。○天大难事，轻轻便解。</span>? ”公从之。公入而赋：“大隧之中，其乐<span class="comment">洛。</span>也融融<span class="comment">赋，赋诗也。“大隧”二句，公所赋诗辞。融融，和乐也。则知其前之阴毒矣。</span>。”姜出而赋：“大隧之外，其乐也泄泄<span class="comment2">【泄泄：yì，舒坦快乐的样子】</span><span class="comment">异。○“大隧”二句，姜所赋诗辞。泄泄，舒散也。则知其前之隐忍矣。○从前一路刻毒惨伤之心，俱于“融融”、“泄泄”四字中消尽，摹写生色。</span>。”遂为母子如初<span class="comment">叙姜氏止此。○“初”字起，“初”字结。</span>。</p>

<p>君子曰<span class="comment">左氏设君子之言以为论断也。</span>:“颖考叔纯孝也。爱其母，施<span class="comment2">【施：yì，延续】</span>及庄公<span class="comment">拈“爱”字妙。亲之偏爱，足以召祸；子之真爱，可以回天。</span>。《诗》曰：‘孝子不匮，永锡<span class="comment2">【锡：通 赐】</span>尔类。’其是之谓乎<span class="comment">《诗·大雅·既醉》篇。言孝子之心无穷，又能以己孝感君之孝，而锡及其畴类<span class="comment2">【畴类：同类】</span>也，其颍考叔纯孝之谓乎！○引诗咏叹作结，意致冷然。</span>! ”</p>

<p class="kindle-cn-para-left2"><span class="kaiti">郑庄志欲杀弟，祭仲、子封诸臣，皆不得而知。“姜氏欲之，焉辟害”、“必自毙，子姑待之”、“将自及”、“厚将崩”等语，分明是逆料其必至于此，故虽婉言直谏，一切不听。迨<span class="comment2">【迨：dài，等到】</span>后乘时迅发，并及于母。是以兵机施于骨肉真残忍之尤。幸良心忽现，又被考叔一番救正，得母子如初。左氏以纯孝赞考叔作结，寓慨殊深。</span></p>
</div>
</body></html>