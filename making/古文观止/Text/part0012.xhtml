<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>季梁谏追楚师左传·桓公六年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">季梁谏追楚师<br/><span class="small">左传·桓公六年</span></h1>
<p>楚武王侵随<span class="comment">随，汉东姬姓国。</span>，使薳<span class="comment">委。</span>章<span class="comment">楚大夫。</span>求成焉<span class="comment">使之求平于随，诈也。</span>，军于瑕以待之<span class="comment">瑕，地名。楚军于此，以待随之报。</span>。随人使少<span class="comment">去声。</span>师董成<span class="comment">少师，随大夫。董成，主行成之事。</span>。斗伯比<span class="comment">楚大夫。</span>言于楚子曰：“吾不得志于汉东也，我则使然<span class="comment">言不得志于汉东，是我失策使然。</span>。我张吾三军，而被吾甲兵，以武临之，彼则惧而协以谋我，故难间<span class="comment">去声。</span>也<span class="comment">张，侈大也。楚之失策，正坐此患，故不能得志。下乃为楚画策。</span>。汉东之国，随为大。随张，必弃小国。小国离，楚之利也<span class="comment">张则不惧，离则不协，楚然后可以得志，故曰利。</span>。少师侈<span class="comment">随之少师，素自侈大。</span>，请羸<span class="comment">雷。</span>师以张之<span class="comment">请藏其精兵，示以羸弱之卒，使少师忽楚，而愈自侈大。○三“张”字呼应紧峭。</span>。”熊率<span class="comment">律。</span>且<span class="comment">疽。</span>比<span class="comment">楚大夫。</span>曰：“季梁<span class="comment">随贤臣。</span>在，何益<span class="comment">言季梁在彼必谏，虽羸师无益于楚。</span>? ”斗伯比曰：“以为后图，少师得其君<span class="comment">言不徒为今日计，且随君宠少师，未必听季梁之言。</span>。”王毁军而纳少师<span class="comment">毁军，羸师也。王从伯比之计。</span>。</p>

<p>少师归请追楚师。随侯将许之。季梁止之曰：“天方授楚，楚之羸，其诱我也，君何急焉<span class="comment">一句喝破毁军之诈。</span>？臣闻小之能敌大也，小道大淫<span class="comment">小有道，大淫乱，然后小能敌大。</span>。所谓道，忠于民而信于神也<span class="comment">忠民、信神，是一篇主意。○承道。</span>。上思利民，忠也；祝史正辞，信也<span class="comment">祝史正辞，谓祝官、史官实其言辞，而不欺诳鬼神。○又承“忠”、“信”。</span>。今民馁而君逞欲<span class="comment">是无利民之忠。</span>，祝史矫举以祭<span class="comment">矫举，谓诈称功德以告鬼神。○是无正辞之信。</span>，臣不知其可也<span class="comment">臣不知其小之可以敌大也。此断言楚不可追之意。</span>。”公曰：“吾牲牷<span class="comment">全。</span>肥腯<span class="comment">突。</span>，粢盛<span class="comment">成。</span>丰备，何则不信<span class="comment">牲，牛、羊、豕也。牷，纯色完全也。腯，肥貌。黍稷曰粢，在器曰盛。○上兼举忠民、信神。随侯单说信神，一边已忘却忠民了，故下归重民为神之主上。</span>? ”对曰：“夫民，神之主也，是以圣王先成民而后致力于神<span class="comment">信神只在忠民上看出，故下三“告”皆关民上。成民，指养与教言。</span>。故奉牲以告<span class="comment">祝史奉牲以告神。下仿此。</span>曰‘博硕肥腯’<span class="comment">博，广也。硕，大也。言是牲广大而肥充。○告神只一句。下仿此。</span>，谓民力之普存也<span class="comment">告神以“博硕肥腯”者，谓民力之普遍安存，所以能如此也。</span>，谓其畜<span class="comment">休去声。</span>之硕大蕃滋也，谓其不疾瘯<span class="comment">促。</span>蠡<span class="comment">裸。</span>也，谓其备腯咸有也<span class="comment">瘯蠡，疥癣也。三句俱承“民力普存”说。唯民力之普存，故其所养之畜，蕃大而无疥癣，咸备而不阙失。○答上“牲牷肥腯”句。</span>。奉盛以告曰‘洁粢丰盛’，谓其三时不害而民和年丰也。奉酒醴以告曰‘嘉栗旨酒’<span class="comment">以善敬之心，将其旨酒。</span>，谓其上下皆有嘉德而无违心也<span class="comment">答上“粢盛丰备”句。“酒醴”一段是补笔。</span>。所谓馨香，无谗慝也<span class="comment">牺牲、粢盛、酒醴，所以谓之馨香者，乃民德之馨香，无谗谀邪慝故也。○总一笔，答上“何则不信”句。○内用七个“谓”字、七个“也”字，顿挫生姿。末“所谓馨香”一句，直与上“所谓道”一句呼应。</span>。故务其三时<span class="comment">养以成民。</span>，修其五教，亲其九族<span class="comment">九族，上至高祖，下及玄孙。○教以成民。</span>，以致其禋<span class="comment">因。</span>祀<span class="comment">精意以享曰禋。○致力于神。</span>。于是乎民和而神降之福，故动则有成<span class="comment">谓祭则受福，战则必克也。</span>。今民各有心，而鬼神乏主<span class="comment">应“夫民，神之主”句。</span>，君虽独丰，其何福之有<span class="comment">收完上文。</span>？君姑修政而亲兄弟之国，庶免于难<span class="comment">去声。○修政，指忠信而言。兄弟之国，谓汉东姬姓小国。言当与之亲而协，不可与之弃而离，庶免于楚国之难也。○又找一笔。与斗伯比之意暗合。妙。</span>。”随侯惧而修政，楚不敢伐<span class="comment">应“惧”字结。</span>。</p>

<p class="kindle-cn-para-left2">起手将忠民、信神并提，转到民为神主。先民后神，乃千古不易之论。篇中偏从致力于神处看出成民作用来，故足以破随侯之惑，而起其惧心。至其行文，如流云织锦，天花乱坠，令人应接不暇。</p>
</div>
</body></html>