<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>楚归晋知罃左传·成公三年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">楚归晋知罃<br/><span class="small">左传·成公三年</span></h1>
<p>晋人归楚公子谷臣与连尹襄老之尸于楚，以求知<span class="comment">去声。</span>罃<span class="comment">英。○宣公十二年，晋楚战于邲，楚囚知罃。知庄子射楚连尹襄老，载其尸；射公子谷臣，囚之。以二者还。庄子，知罃父也，至是晋归二者于楚，以赎知罃。</span>。于是荀首佐<span class="comment2">【佐：辅，任副职的意思。】</span>中军<span class="comment2">【中军：古代军事编制，分左中右三军，主帅亲率中军。】</span>矣，故楚人许之<span class="comment">荀首，即知庄子，是时为晋中军佐，楚人畏其权要，故许归其子。</span>。</p>

<p>王送知罃，曰：“子其怨我乎<span class="comment">指久留于楚言。</span>? ”对曰：“二国治戎，臣不才，不胜<span class="comment">升。</span>其任，以为俘<span class="comment">孚。</span>馘<span class="comment">国。○俘馘，军所虏获者。系其人曰俘，截左耳曰馘<span class="comment2">【馘（guó）：截掉耳朵。古代战时以割取敌人尸首左耳来记战功。​】</span>。</span>。执事不以衅<span class="comment">欣去声。</span>鼓，使归即戮，君之惠也<span class="comment">以血涂鼓曰衅鼓，言楚不杀我而以其血涂鼓。即，就也。</span>。臣实不才，又谁敢怨<span class="comment">作自责语，撇开“怨”字。妙。</span>? ”王曰：“然则德我乎<span class="comment">指许归于晋言。</span>? ”对曰：“二国图其社稷，而求纾<span class="comment2">【纾（shū）：宽舒。这里是解除苦难的意思。​】</span>其民<span class="comment">晋、楚皆为社稷之谋，而欲纾缓其民。</span>，各惩<span class="comment2">【惩：克制。​】</span>其忿，以相宥也<span class="comment">各惩戒前日战争之忿，以相赦宥。</span>。两释累囚，以成其好<span class="comment">去声。○累，系也。晋释谷臣之囚，楚释知罃之囚，以成其和好。</span>。二国有好，臣不与<span class="comment2">【与：yù，参加。】</span>及，其谁敢德<span class="comment">作与己不相干语，撇开“德”字。妙。</span>? ”王曰：“子归，何以报我<span class="comment">问得有意。</span>? ”对曰：“臣不任受<span class="comment2">【任受：rèn shòu，承受，经受。】</span>怨，君亦不任受德，无怨无德，不知所报<span class="comment">言我未尝有怨于君，君亦未尝有德于我，有怨则报怨，有德则报德，我无怨而君无德，故不知所报也。○臣怨、君德，分贴得好。“不知”二字，更妙。</span>。”王曰：“虽然，必告不穀<span class="comment">不穀，诸侯谦称。言虽是如此，必告我以相报之事。○共王一团兴致，被知罃说得雪淡，无可奈何，又作此问。</span>。”对曰：“以君之灵，累臣<span class="comment2">【累臣：被俘虏的人。这里是知䓨的自称。​】</span>得归骨于晋，寡君之以为戮，死且不朽<span class="comment">身虽死，而楚君之私恩不朽腐也。○客意。一层。</span>。若从君惠而免之，以赐君之外臣首；首其请于寡君，而以戮于宗，亦死且不朽<span class="comment">称于异国曰外臣。首，荀首也。宗，荀氏之宗也。○客意。二层。○此虽二客意，然显见晋之国法森然，家法森然。</span>。若不获命<span class="comment">若君不许戮。○转入正意。</span>，而使嗣宗职<span class="comment">使继祖宗之职。</span>，次及于事<span class="comment">以次及于军旅之事。</span>，而帅<span class="comment">率。</span>偏师<span class="comment2">【偏师：副将所率军队。】</span>以修封疆<span class="comment">其父为上军佐，故曰帅偏师。修，治也。</span>，虽遇执事，其弗敢违<span class="comment">虽遇楚之将帅，亦不敢违避。○一“敢”字，应上二“敢”字。</span>，其竭力致死，无有二心，以尽臣礼，所以报也<span class="comment">忠晋即以报楚。妙。</span>。”王曰：“晋未可与争。”重为之礼而归之<span class="comment">收煞得好。</span>。</p>

<p class="kindle-cn-para-left2">玩篇首“于是荀首佐中军矣，故楚人许之”二语，便见楚有不得不许之意。“德我”、“报我”，全是捉官路当私情也。楚王句句逼入，知罃句句撇开，末一段所对非所问，尤匪夷所思。</p>
</div>
</body></html> 