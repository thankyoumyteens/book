<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>晏子不死君难左传·襄公二十五年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">晏子不死君难<br/><span class="small">左传·襄公二十五年</span></h1>
<p>崔武子<span class="comment">崔杼。</span>见棠姜<span class="comment2">【棠姜：齐国大夫棠公的夫人。】</span>而美之，遂取<span class="comment">同“娶”。</span>之<span class="comment">棠姜，齐棠公之妻也。棠公死，崔杼往吊，见而美之，遂娶之。</span>。庄公通焉<span class="comment">齐庄公与之私通。</span>，崔子弑之<span class="comment">死于淫乱。</span>。</p>

<p>晏子立于崔氏之门外<span class="comment">庄公死于崔杼之家。其门未启，故晏子立于其门外。</span>，其人<span class="comment">晏子左右。</span>曰：“死乎<span class="comment">为君死难。</span>? ”曰：“独吾君也乎哉，吾死也<span class="comment">君不独我之君，我何为独死？</span>? ”曰：“行乎<span class="comment">弃国而奔。</span>? ”曰：“吾罪也乎哉，吾亡也<span class="comment">君死非我之罪，我何为逃亡。</span>? ”曰：“归乎<span class="comment">既不死难，又不出奔，则当归家，何必立于此地？</span>? ”曰：“君死，安归<span class="comment">臣以君为天，君死将安归？○死、亡既不必，归又不可，于此可觇贤者立身。</span>？君民者，岂以陵民？社稷是主。臣君者，岂为<span class="comment">去声。</span>其口实，社稷是养<span class="comment">陵，居其上也。口实，禄也。养，奉也。君不徒居民上，臣不徒求禄，皆为社禝。○“社稷”与“己”字对看。是立言之旨。</span>。故君为社稷死，则死之；为社稷亡，则亡之。若为己死，而为己亡，非其私昵<span class="comment">银入声。</span>，谁敢任<span class="comment">平声。</span>之<span class="comment">己，指淫乱之事。私昵，嬖幸之臣、同君为恶者。“敢”字妙。言虽欲死亡，限于义也。○从社稷立论，案断如山，不可移易。</span>？且人有君<span class="comment2">【有君：指受到国君的宠信。】</span>而弑之<span class="comment">人，谓崔子。人有君，便见非社稷主也，妙。</span>，吾焉得死之？而焉得亡之？将庸何<span class="comment2">【庸何：怎么。】</span>归<span class="comment">收上死、亡、归三段。</span>? ”门启而入<span class="comment">崔子启门，而晏子入。</span>，枕尸股而哭<span class="comment">以公尸枕己股而哭之。</span>。兴<span class="comment">既哭而兴。</span>，三踊<span class="comment2">【踊：跳。这里指因哀痛而跺脚。】</span>而出<span class="comment">踊，跳也。哀痛之至，故三踊乃出。○写晏子尽礼。</span>。人谓崔子：“必杀之！”崔子曰：“民之望也，舍<span class="comment">捨。</span>之，得民<span class="comment">狡甚。</span>。”</p>

<p class="kindle-cn-para-left2">起手死、亡、归三层叠下，无数烟波，只欲逼出“社稷”两字也。注眼看着“社稷”两字，君臣死生之际，乃有定案。</p>
</div>
</body></html>