<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>季札观周乐左传·襄公二十九年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">季札观周乐<br/><span class="small">左传·襄公二十九年</span></h1>
<p>吴公子札来聘<span class="comment">札，吴寿梦之子，季札也。吴子夷昧新立，使来聘鲁。</span>。请观于周乐<span class="comment">成王赐鲁以天子之乐，故周乐尽在鲁。○“请观”二字伏案。</span>。使工<span class="comment">使我乐工也。○二字直贯到底。</span>为<span class="comment">去声。</span>之歌《周南》、《召<span class="comment">邵。</span>南》<span class="comment">为之，为季札也。以下段段著“为之”，见当时重季札。</span>，曰：“美哉<span class="comment">美其声也。</span>！始基<span class="comment2">【始基：开始。过去有人认为，《周南》、《召南》产生的时代较早，是周文王教化百姓的开始。】</span>之矣，犹未也，然勤而不怨矣<span class="comment">文王之化，基于二《南》。犹有商纣之虐政，其化未洽于天下，然民赖其德，虽劳于王室，而亦不怨。○一句一折。</span>。”为之歌《邶<span class="comment2">【bèi】</span>》、《<span class="comment2">【yōng】</span>》、《卫》<span class="comment">三国，乃管、蔡、武庚三监之地，康叔封卫，兼而有之。今三国之诗，皆卫诗也，而必别而三之者，岂非以疆土不同，故音调亦从而异欤？</span>，曰：“美哉，渊乎！忧而不困者也<span class="comment">渊，深也。亡国之音哀以思，其民困，卫遭宣公淫乱、懿公灭亡，赖有先世之德，虽忧思之深，而不至于穷困。</span>。吾闻卫康叔、武公之德如是，是其《卫风》乎<span class="comment">康叔，卫始封之君。武公，其九世孙。言吾闻二公德化入人之深如是，是得非《卫国风》之诗乎？○穆然神遇。</span>! ”为之歌《王》<span class="comment">王，周平王也。平王东迁，王室下同于列国，故其诗不得入《雅》，而《黍离》降为《国风》。</span>，曰：“美哉！思而不惧，其周之东乎<span class="comment">思文、武而不畏播迁，其东迁以后之诗乎？</span>! ”为之歌《郑》，曰：“美哉！其细<span class="comment2">【细：本指音节的细碎，这里又象征政令烦琐细碎，所以下文说百姓很难忍受。】</span>已甚，民弗堪也。是其先亡乎<span class="comment">美有治政，而讥其烦琐，民既不支，国何能久？</span>? ”为之歌《齐》，曰：“美哉！泱泱<span class="comment">央。</span>乎，大风也哉<span class="comment">泱泱，弘大之声。大风，大国之风也。○变调。</span>！表东海者，其大公<span class="comment2">【大公：指姜太公吕尚，齐国始封的君主。】</span>乎？国未可量也<span class="comment">太公为东海之表式，国祚不可限量。</span>。”</p>

<p>为之歌《豳<span class="comment2">【bīn】</span>》<span class="comment">按今《豳风》列于《国风》之终，与此次序不同者，盖此时未经夫子删定故也。</span>曰：“美哉，荡乎！乐<span class="comment">洛。</span>而不淫，其周公之东乎<span class="comment">荡，广大之貌。周公遭流言之变，东征三年，为成王陈后稷先公乐于农事而不敢荒淫，以成王业，故曰周公之东。</span>? ”为之歌《秦》，曰：“此之谓夏声<span class="comment">秦起自西戎，至秦仲始有车马礼乐，去戎狄而有诸夏之声。○变调。</span>。夫能夏则大，大之至也，其周之旧乎<span class="comment">夏有大义，西戎而有夏声，则大之至。秦襄公佐平王东迁，尽有西周之地，故云“周之旧”。</span>! ”为之歌《魏》，曰：“美哉，沨沨<span class="comment2">【沨：fēng，形容水声或风声。】</span>乎！大而婉，险而易行，以德辅此，则明主也<span class="comment">沨沨，中庸之声。高大而又婉顺，险阻而又易行，所以为中庸也，惜其无德以辅之尔。○变调。</span>。”为之歌《唐》<span class="comment">此晋诗也，而谓之唐者，唐本叔虞始封之地也。</span>，曰：“思深哉<span class="comment">叹其忧深思远。</span>！其有陶唐氏之遗民乎<span class="comment">晋本唐尧故地，故其遗俗犹存。</span>？不然，何忧之远也<span class="comment">何其忧深思远？情发乎声。</span>？非令德之后，谁能若是<span class="comment">非承继陶唐盛德之后，安能如此？○一句一折。</span>? ”为之歌《陈》，曰：“国无主，其能久乎<span class="comment">淫声放荡，无复畏忌，故曰无主。其灭亡将不久。○全是贬词。</span>! ”自《郐<span class="comment2">【kuài】</span>》以下无讥焉<span class="comment">《郐》，曹之诗。不复讥论，微之也。</span>。</p>

<p>为之歌《小雅》，曰：“美哉！思而不贰<span class="comment">思文、武之德，而无反叛之心。</span>，怨而不言<span class="comment">怨商纣之政，而能忍而不言。</span>，其周德之衰乎<span class="comment">其周德未盛之时乎？</span>？犹有先王之遗民焉<span class="comment">犹有殷先王之遗民，故周未能盛大。</span>。”为之歌《大雅》，曰：“广哉，熙熙乎<span class="comment">广，大也。熙熙，和乐声。○变调。</span>！曲而有直体<span class="comment">其声委曲，而有正直之体。</span>，其文王之德乎<span class="comment">得非文王之盛德乎？</span>! ”</p>

<p>为之歌《颂》，曰：“至矣哉<span class="comment">独赞其“至”，与赞他歌不同。</span>！直而不倨<span class="comment">直而不失于倨傲。</span>，曲而不屈<span class="comment">曲而不失于屈挠。</span>，迩而不逼<span class="comment">近而不至于逼害。</span>，远而不携<span class="comment">远而不至于携贰。</span>，迁而不淫<span class="comment">迁动而不至于淫荡。</span>，复而不厌<span class="comment">反复而不为人厌弃。</span>，哀而不愁<span class="comment">虽遇凶灾，不至忧愁。</span>，乐而不荒<span class="comment">虽当逸乐，不至荒淫。</span>，用而不匮<span class="comment">用之不已，不至穷匮。</span>，广而不宣<span class="comment">志虽广大，不自宣扬。</span>，施而不费<span class="comment">虽好施与，无所费损。</span>，取而不贪<span class="comment">或有所取，不至贪求。</span>，处而不底<span class="comment">旨。○虽复止处，而不底滞<span class="comment2">【滞：拘泥。】</span>。</span>，行而不流<span class="comment">虽常运行，而不流放。○总赞其德之无偏胜。一气连用十四句，何等笔力。</span>。五声和<span class="comment">五声，宫、商、角、徵、羽。</span>，八风平<span class="comment">八风，八方之气。</span>，节有度<span class="comment">八音克谐。</span>，守有序<span class="comment">无相夺伦。○再衬四句，更有力。</span>，盛德之所同也<span class="comment">周、鲁、商三颂，盛德皆同。○以上是歌，以下是舞。上俱以“为之”二字引起，下俱以“见”字引起；上皆是反复想像，下语多著实，盖闻虚而见实也。</span>。”</p>

<p>见舞《象箾<span class="comment2">【xiāo】</span>》、《南籥<span class="comment2">【yuè】</span>》者<span class="comment">箾、籥，皆舞者所执。象箾，武舞也。南籥，文舞也。皆文王之乐。</span>，曰：“美哉<span class="comment">美其容也。</span>！犹有憾<span class="comment">文王恨不及已致太平。</span>。”见舞《大武》者<span class="comment">大武，武王之乐。</span>，曰：“美哉！周之盛也<span class="comment">武王兴周之盛。</span>，其若此乎<span class="comment">四字，形容不出。是赞词，亦是微词。</span>! ”见舞《韶濩》<span class="comment">获。</span>者<span class="comment">韶濩，汤乐。</span>，曰：“圣人之弘也<span class="comment">汤德宽弘。</span>，而犹有惭德<span class="comment">犹有可惭之德，谓始以征伐而得天下。</span>，圣人之难也<span class="comment">以见圣人处世变之难。○一句一折。</span>。”见舞《大夏》者<span class="comment">大夏，禹乐。</span>，曰：“美哉！勤而不德<span class="comment">勤能治水，而不自矜其德。</span>，非禹，其谁能修之<span class="comment">非禹之圣，谁能修举其功。</span>? ”见舞《韶箾》<span class="comment">同箫。</span>者<span class="comment">《书》曰：“《箫韶》九成。”盖舜乐之总名。</span>，曰：“德至矣哉，大矣<span class="comment">赞其“至”，复赞其“大”，与赞他舞不同。</span>！如天之无不帱<span class="comment2">【帱（dào）：覆盖。】</span>也，如地之无不载也<span class="comment">所以为大。</span>。虽甚盛德，其蔑以加于此矣<span class="comment">所以为至。</span>。观止矣<span class="comment">应“观”字。○三字，收住全篇。</span>！若有他乐，吾不敢请已<span class="comment">应“请”字。</span>。”</p>

<p class="kindle-cn-para-left2">季札贤公子，其神智器识乃是春秋第一流人物，故闻歌见舞便能尽察其所以然。读之者细玩其逐层摹写，逐节推敲，必有得于声容之外者。如此奇文，非左氏其孰能传之。</p>
</div>
</body></html>