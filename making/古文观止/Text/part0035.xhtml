<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>子产坏晋馆垣左传·襄公三十一年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">子产坏晋馆垣<br/><span class="small">左传·襄公三十一年</span></h1>
<p>子产相<span class="comment">去声。</span>郑伯<span class="comment">简公。</span>以如晋，晋侯<span class="comment">平公。</span>以我丧故<span class="comment">以鲁襄公丧故。</span>，未之见也<span class="comment">见则有宴好，虽以吉凶不并行为辞，实轻郑也。</span>。子产使尽坏<span class="comment">怪。</span>其馆之垣<span class="comment2">【垣：墙。】</span>而纳车马焉<span class="comment">尽毁馆舍之垣墙，而纳己之车马。○骇人，盖见得透，故行得出。</span>。士文伯<span class="comment">名匄，字伯瑕。</span>让之<span class="comment">责子产。</span>，曰：“敝邑以政刑之不修，寇盗充斥<span class="comment">晋国不能修举政刑，致使盗贼之多。</span>，无若诸侯之属辱在寡君者何<span class="comment">诸侯卿大夫辱来见晋君者，无如之何<span class="comment2">【没有任何办法。】</span>。○十二字句。</span>？是以令吏人完客所馆，高其闬<span class="comment2">【闬（hàn）：馆门。】</span>翰。闳<span class="comment2">【闳（hóng）：巷门。】</span>，厚其墙垣，以无忧客使<span class="comment">去声。○闬闳，馆门也。高其门、厚其墙，则馆舍完固，而客使可无寇盗之忧。○已上叙设垣之由，以见晋待客一段盛意。</span>。今吾子坏之，虽从<span class="comment">去声。</span>者能戒，其若异客何<span class="comment">虽汝从者自能防寇，他国宾客来，将若之何。○一诘，意甚婉。</span>？以敝邑之为盟主，缮完<span class="comment2">【缮完：修治。】</span>葺墙<span class="comment2">【葺（qì）墙：用茅草覆盖墙头。】</span>，以待宾客。若皆毁之，其何以共<span class="comment">同供。</span>命<span class="comment">晋为诸侯盟主，而缮治完固以覆盖墙垣，所以待诸侯之宾客。若来者皆毁之，将何以供给宾客之命乎？○再诘，词甚严。</span>？寡君使匄<span class="comment">盖。</span>请命<span class="comment">请问毁墙之命。○明是问罪声口。</span>。”对曰：“以敝邑褊小，介于大国，诛求<span class="comment2">【诛求：索取。】</span>无时，是以不敢宁居，悉索敝赋，以来会时事<span class="comment2">【会时事：按时朝会纳贡。时事，春秋时一种按时朝贡的制度。】</span><span class="comment">褊，狭也。介，间也。诛，责也。大国责求无常时，我尽求敝邑之财赋，以随时而朝会。○此责晋重币，以叙郑来晋之由。</span>。逢执事之不閒<span class="comment">闲。</span>，而未得见<span class="comment">现。</span>；又不获闻命，未知见时<span class="comment">适遇晋君以鲁丧无暇，遂不得见。又不获闻召见之命，未知得见的在何时。○此责晋慢客。</span>。不敢输币，亦不敢暴<span class="comment">仆。</span>露<span class="comment">既不敢以币帛输纳于库，又不敢以币帛暴露于外。○此言郑左难右难，下复双承畅言之。</span>。其输之，则君之府实也，非荐陈<span class="comment2">【荐：进献。陈：陈列。古时宾主相见，当庭陈列礼品。】</span>之，不敢输也<span class="comment">输之，则币帛乃晋府库之物，非见君而进陈之则不敢专辄以物输库也。</span>。其暴露之，则恐燥湿之不时而朽蠹，以重敝邑之罪<span class="comment">若暴露之，又恐晴雨不常，致使币帛朽蠹，适以增重郑国之罪。○左难右难如此。○“输币”、“暴露”虽并提，然侧重“暴露”一边，已说尽坏垣之故。</span>。侨<span class="comment">子产名。</span>闻文公之为盟主也<span class="comment">只因“敝邑为盟主”句，提出晋文公来压倒他。下乃历叙文公之敬客，以反击今日之慢客。妙。</span>，宫室卑庳<span class="comment2">【庳（bǐ）：低下。】</span>，无观<span class="comment2">【观（guàn）：宫门两旁高大的建筑物。】</span>台榭<span class="comment2">【台：高而平的建筑物。榭（xiè）：建在高台上的敞屋。】</span><span class="comment">谢。○庳，小也。阙门曰观。筑土曰台。有屋曰榭。○文公自处俭约如此。</span>，以崇大诸侯之馆<span class="comment">待客又极其隆也。○总一句，下乃细列之。</span>，馆如公寝<span class="comment">馆如晋君之寝室。○一。</span>；库厩缮修<span class="comment">馆中藏币之库、养马之厩，皆缮治修葺。○二。</span>，司空<span class="comment2">【司空：官名，掌管土木工程。】</span>以时平易<span class="comment2">【易：修整。】</span>道路<span class="comment">司空，掌邦土。易，治也。○三。</span>，圬人<span class="comment2">【圬（wū）人：泥瓦匠。】</span>以时塓<span class="comment2">【塓（mì）：粉刷墙壁。】</span>馆宫室<span class="comment">圬人，泥匠也。塓，涂也。○四。○诸侯未至之先如此。</span>；诸侯宾至，甸<span class="comment2">【甸：即甸人，掌管薪火之官。】</span>设庭燎<span class="comment">甸人设照庭大烛。○五。</span>，仆人巡宫<span class="comment">至夜巡警于宫中。○六。</span>；车马有所<span class="comment">车马皆有地以安处。○七。</span>，宾从<span class="comment">去声。</span>有代<span class="comment">宾之仆从，有人代役。○八。</span>，巾车脂<span class="comment2">【脂：动词，涂油。】</span>辖<span class="comment2">【辖（xiá）：古代车轴两端的键。这里指车轴。】</span><span class="comment">巾车，主车官。以脂膏涂客之车辖。辖，车轴头铁。○九。</span>，隶人<span class="comment2">【隶人：古代从事洒扫一类劳役的人。】</span>、牧<span class="comment2">【牧：看守、放牧牛羊的人。】</span>、圉<span class="comment2">【圉（yǔ）：养马的奴隶。】</span>各瞻其事<span class="comment">徒隶之人与夫牛之牧、马之圉，各瞻视其所当供客之事。○十。</span>；百官之属各展其物<span class="comment">官属各陈其待客之物。○十一。○诸侯既至之后，又如此。</span>。公不留宾，而亦无废事，忧乐同之，事则巡之；教其不知，而恤其不足<span class="comment">不久留宾，宾得速去，则事不废。国有忧乐，与宾同之；事有废阙，为宾察之；宾有不知，则训教之；宾有不足，则体恤之。○上十一句，是馆中事；此六句，是文公心上事。</span>。宾至如归，无宁菑<span class="comment">同“灾”。</span>患；不畏寇盗，而亦不患燥湿<span class="comment">总承上文。言文公待诸侯如此，以故宾至晋国，不异归家，宁复有菑患乎？纵有寇盗，无所畏惧；虽有燥湿，不至朽蠹。○此文公之为盟主然也。</span>。今铜鞮<span class="comment">低。</span>之宫数里<span class="comment">铜鞮，晋离宫名。○与“宫室卑庳”二句相反。</span>，而诸侯舍于隶人，门不容车，而不可逾越<span class="comment">诸侯馆舍，仅如徒隶之居，门庭狭小，车马难容，又有墙垣之限，不可越而过之。○与“崇大诸侯之馆”五句相反。并破“高其闬闳”二句。</span>；盗贼公行，而夭厉不戒<span class="comment">夭厉，疾疫也。指挽车之人马言。○与“甸设庭燎”九句相反。并破“无忧客使”一句。</span>。宾见无时，命不可知<span class="comment">宾之进见，未有时日。召见之命，不得而知。○与“公不留宾”一段相反。又挽“逢执事之不闲”四句。</span>。若又勿坏，是无所藏币以重罪也<span class="comment">若不毁坏墙垣，是使我暴露其币帛，以致朽蠹，是增重其罪也。○挽“不敢输币”，又“不敢暴露”二句。</span>。敢请执事：将何所命之<span class="comment">反诘之，妙。正对“寡君使匄请命”句。</span>？虽君之有鲁丧，亦敝邑之忧也<span class="comment">晋、郑皆与鲁同姓，晋之忧，亦郑之忧也。○使晋无所借口。</span>。若获荐币，修垣而行，君之惠也，敢惮勤劳<span class="comment">若得见晋君而进币，郑当修筑墙垣而归，则拜晋君之赐，敢畏修垣之劳乎？○结出修垣细事，明是鄙薄晋人。○已上句句与文公相反，且语语应前，妙。</span>! ”文伯复命。赵文子曰：“信<span class="comment">信如子产所言。○只一字，写心服，妙。</span>。我实不德，而以隶人之垣以赢诸侯<span class="comment">赢，受也。<span class="comment2">【赢：接受。这里是接待的意思。】</span></span>，是吾罪也<span class="comment">注“信”字。</span>。”使士文伯谢不敏焉<span class="comment">极写子产。</span>。</p>

<p>晋侯见郑伯，有加礼，厚其宴、好<span class="comment">去声。</span>而归之<span class="comment">极写子产。</span>。乃筑诸侯之馆<span class="comment">改筑馆舍，所谓“诸侯赖之”也。○收完正文。</span>。</p>

<p>叔向曰：“辞之不可以已也如是夫<span class="comment">“如是夫”三字，沉吟叹赏，信服之至。</span>！子产有辞，诸侯赖之<span class="comment">不止郑是赖。</span>，若之何其释<span class="comment2">【释：放弃。】</span>辞也<span class="comment">释，废也。</span>? 《诗》曰：‘辞之辑<span class="comment2">【辑：和谐。】</span>矣，民之协矣；辞之怿<span class="comment2">【怿（yì）：败坏的意思。】</span>矣，民之莫<span class="comment2">【莫：通“瘼”，是病的意思。】</span>矣。’其知之矣<span class="comment">《诗·大雅》。言辞辑睦，则民协同，辞悦怿，则民安定，诗人其知辞之有益矣。○以叔向赞不容口作结，妙。</span>。”</p>

<p class="kindle-cn-para-left2">晋为盟主，而子产以蕞尔郑朝晋，尽坏馆垣，大是奇事。只是胸中早有成算，故说来句句针锋相对，义正而不阿，词强而不激。文伯不措一语，文子输心帖服，叔向叹息不已，子产之有辞，洵非小补也。</p>
</div>
</body></html>