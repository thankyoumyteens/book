<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>吴许越成左传·哀公元年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">吴许越成<br/><span class="small">左传·哀公元年</span></h1>
<p>吴王夫<span class="comment">扶。</span>差败越于夫椒，报槜<span class="comment">醉。</span>李也<span class="comment">夫椒，吴县西南太湖中椒山。槜李，今嘉兴槜李城。定公十四年，越败吴于槜李，阖庐伤足而死。至是，夫差所谓三年乃报越也。</span>。遂入越。越子<span class="comment">勾践。</span>以甲楯<span class="comment">闰上声。</span>五千保于会<span class="comment">脍。</span>稽<span class="comment">会稽，越山名。</span>，使大夫种因吴太宰嚭<span class="comment">痞。○种，越大夫名。嚭，故楚臣，奔吴为太宰，宠幸于夫差，故种因之。</span>以行成<span class="comment">求成于吴。</span>。吴子将许之。</p>

<p>伍员<span class="comment">云。○子胥也。</span>曰：“不可<span class="comment">二字断。</span>。臣闻之：‘树德莫如滋，去<span class="comment">上声。</span>疾莫如尽<span class="comment">人之植德，如植木焉，欲其滋长。人之去恶，如治病然，欲其净尽。○先征之格言，重下句。</span>。’昔有过<span class="comment">歌。</span>浇<span class="comment">尧去声。</span>杀斟灌以伐斟<img class="kindle-cn-inline-character" src="../Images/image00678.jpeg" alt=""/><span class="comment">寻。</span>，灭夏后相<span class="comment">去声。○过，国名。浇，寒浞子。二斟，夏同姓诸侯。相，启之孙。羿逐帝相依二斟。寒浞篡羿，因其室，生浇及豷，封浇于过，封豷于戈。浞使浇灭二斟，杀帝相。</span>，后缗<span class="comment">民。</span>方娠<span class="comment">震。○后缗，相妻，有仍国之女。娠，怀身也。</span>，逃出自窦，归于有仍<span class="comment">自穴逃出，而归于父母家。</span>，生少<span class="comment">去声。</span>康焉<span class="comment">生遗腹子，是为少康。</span>。为仍牧正，惎<span class="comment">忌。</span>浇能戒之<span class="comment">及壮，为有仍牧官之长。惎，毒也。以浇为毒害，能戒备之。</span>。浇使椒求之<span class="comment">椒，浇臣。求少康欲杀之。</span>，逃奔有虞<span class="comment">舜后封国。</span>，为之庖正，以除其害<span class="comment">庖正，掌膳羞之官。除，免也。赖此以得免其害。</span>。虞思于是妻<span class="comment">去声。</span>之以二姚，而邑诸纶<span class="comment">思，虞君名。以二女妻少康。姚，虞姓。纶，虞邑。</span>，有田一成，有众一旅<span class="comment">方十里为成。五百人为旅。</span>。能布其德，而兆其谋<span class="comment">兆，始也。</span>，以收夏众，抚其官职<span class="comment">收拾夏之遗民，抚循夏之官职。</span>；使女艾谍<span class="comment">牒。</span>浇，使季杼诱豷<span class="comment">戏。○女艾，少康臣。谍，候也。谍候浇之间隙。季杼，少康子。豷，浇弟。以计引诱之。</span>。遂灭过、戈<span class="comment">灭浇于过，灭豷于戈。</span>，复禹之绩，祀夏配天，不失旧物<span class="comment">恢复禹之功绩，祀夏祖宗，以配上帝，不失禹之天下。○次证之往事，以申明“去疾莫如尽”之故。</span>。今吴不如过，而越大于少康<span class="comment">两两相较，警醒剀切。</span>，或将丰之，不亦难<span class="comment">去声。</span>乎<span class="comment">言与越成，是使越丰大，必为吴难。○不可者一。</span>！勾践能亲而务施<span class="comment">一层。</span>，施不失人，亲不弃劳<span class="comment">二层。</span>。与我同壤<span class="comment">三层。</span>，而世为仇雠<span class="comment">四层。</span>。于是乎克而弗取，将又存之，违天而长<span class="comment">掌。</span>寇雠<span class="comment">天与不取，故曰违天。</span>，后虽悔之，不可食已<span class="comment">食，犹食言之食。言欲食此悔，亦无及已。○不可者二。</span>。姬之衰也，日可俟也<span class="comment">吴与周同姓，而姬姓之衰，可计日而待。○泛一句。</span>。介在蛮夷，而长寇雠，以是求伯<span class="comment">霸。</span>，必不行矣<span class="comment">况吴介居蛮夷，而滋长寇雠，自保且不能，安能图霸？以吴子喜远功，又以求伯动之。○不可者三。</span>。”</p>

<p>弗听<span class="comment">惑于宰嚭，而使越成。</span>。退而告人曰：“越十年生聚，而十年教训，二十年之外，吴其为沼乎<span class="comment">生民聚财，富而后教，吴必为越所灭。而宫室废坏，当为汙池。○直是目见，非为悬断。</span>! ”</p>

<p class="kindle-cn-para-left2">写少康详，写勾践略；而写少康，正是写勾践处，此古文以宾作主法也。后分三段，发明“不可”二字之义，最为曲折详尽。曾不觉悟，卒许越成。不得已退而告人，说到吴其为沼，真感愤无聊，声断气绝矣。</p>
</div>
</body></html>