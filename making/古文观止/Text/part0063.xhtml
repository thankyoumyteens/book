<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>晋献文子成室礼记·檀弓下</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">晋献文子成室<br/><span class="small">礼记·檀弓下</span></h1>
<p>晋献文子成室<span class="comment">“献文”二字，皆赵武谥，如“贞惠文子”之类。</span>，晋大夫发焉<span class="comment">发礼往贺。</span>。张老曰：“美哉轮焉，美哉奂焉<span class="comment">轮，轮囷高大也。奂，奂烂众多也。○二句，美其今。</span>。歌于斯，哭于斯，聚国族于斯<span class="comment">歌，祭祀作乐也。哭，死丧哭泣也。聚国族，燕集国宾，聚会宗族也。○三句，祝其后。</span>。”文子曰：“武也，得歌于斯，哭于斯，聚国族于斯，是全要<span class="comment">腰。</span>领以从先大夫于九京<span class="comment">同原。</span>也<span class="comment">古者，罪重腰斩，罪轻颈刑。先大夫，文子父祖也。九原，晋卿大夫之墓地。○就其赞词，添接一解，有无穷之味。</span>。”北面再拜稽首<span class="comment">谢其祝。</span>。君子谓之善颂、善祷<span class="comment">颂者，美其事而祝其福。祷者，祈以免祸也。张老之言善于颂，文子所答善于祷。</span>。</p>

<p class="kindle-cn-para-left2">张老颂祝之辞，固迥然超于俗见。文子又添“全要领”句，见免刑戮，乃为无穷之福，尤加于人一等。“善颂善祷”四字，为两人标名不朽。</p>
</div>
</body></html>