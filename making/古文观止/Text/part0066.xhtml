<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>司马错论伐蜀国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">司马错论伐蜀<br/><span class="small">国策</span></h1>
<p>司马错<span class="comment">措。○秦人。</span>与张仪<span class="comment">魏人。</span>争论于秦惠王前<span class="comment">此句是一篇总纲。下乃更叙起也。</span>。司马错欲伐蜀，张仪曰：“不如伐韩。”王曰：“请闻其说。”</p>

<p>对曰：“亲魏善楚<span class="comment">结好魏、楚，谋共伐韩。</span>，下兵三川<span class="comment">三川，河、洛、伊，韩地也。</span>，塞<img class="kindle-cn-inline-character" src="../Images/image00695.jpeg" alt=""/><span class="comment">还。</span>辕、缑<span class="comment">钩。</span>氏之口<span class="comment"><img class="kindle-cn-inline-character" src="../Images/image00696.jpeg" alt=""/>辕、缑氏，险道，属河南。</span>，当屯留之道<span class="comment">屯留，潞州县道，即太行羊肠坂。</span>，魏绝南阳<span class="comment">韩地。</span>，楚临南郑<span class="comment">河南郑地。</span>，秦攻新城、宜阳<span class="comment">新城，属河南。宜阳，韩邑。</span>，以临二周之郊<span class="comment">西、东二周。</span>，诛周主之罪<span class="comment">周无韩为蔽，可以兵劫之。</span>，侵楚、魏之地<span class="comment">楚、魏无韩，益近秦，可以兵剪之。</span>。周自知不救，九鼎宝器必出。据九鼎，按图籍<span class="comment">土地之图，人民金谷之籍。</span>，挟天子以令天下<span class="comment">既得周鼎，乃借辅周为名，号召天下。</span>，天下莫敢不听，此王业也<span class="comment">取三川得利，挟天子得名，所以为王业。○一段伐韩之利。</span>。今夫蜀，西僻之国，而戎狄之长也，敝名<span class="comment">作兵。</span>劳众不足以成名，得其地不足以为利<span class="comment">一段伐蜀之不利。</span>。臣闻：‘争名者于朝，争利者于市。’今三川、周室，天下之市朝也，而王不争焉，顾争于戎狄，去王业远矣<span class="comment">总言伐韩、伐蜀相去之远，双结。</span>。”</p>

<p>司马错曰：“不然<span class="comment">只二字，推倒张仪。</span>。臣闻之，欲富国者，务广其地；欲强兵者，务富其民；欲王者，务博其德。三资者备，而王随之矣<span class="comment">先发正大之论。下乃入今事。○三资止重“富”、“强”, “王”字陪说，故后竟不提起。</span>。今王之地小民贫，故臣愿从事于易<span class="comment">提清伐蜀主脑。</span>。夫蜀，西僻之国也，而戎狄之长也<span class="comment">句有抑扬。</span>，而有桀、纣之乱。以秦攻之，譬如使豺狼逐群羊也<span class="comment">忽设一喻，为下“未必利”作反照。</span>。取其地，足以广国也<span class="comment">顶“强”。</span>；得其财，足以富民<span class="comment">顶“富”。○此二句说实。</span>；缮兵不伤众，而彼已服矣<span class="comment">缮，治也。</span>。故拔一国，而天下不以为暴；利尽四<span class="comment">作西。</span>海，诸侯不以为贪<span class="comment">此二句说名。</span>。是我一举而名实两附<span class="comment">其利如此。</span>，而又有禁暴止乱之名<span class="comment">加一句，应上桀、纣句也。○一段伐蜀之利。</span>。今攻韩劫天子<span class="comment">名虽攻韩，实劫天子。</span>，劫天子，恶名也<span class="comment">擒定大题目立论。</span>，而未必利也，又有不义之名<span class="comment">既未必利，徒有不义之名。</span>，而攻天下之所不欲<span class="comment">句。</span>，危<span class="comment">天下皆欲尊周，而我攻之，亦危甚矣，不但名利两失已也。</span>！臣请谒其故<span class="comment">谒，白也。</span>：周，天下之宗室也<span class="comment">周室为天下之所宗。</span>；韩，周之与国也<span class="comment">二句是“攻韩劫天子”注脚。</span>。周自知失九鼎，韩自知亡三川<span class="comment">两“自知”应上一“自知”。</span>，则必将二国并力合谋，以因乎齐、赵，而求解乎楚、魏<span class="comment">秦既亲魏善楚，难以离间，故必因乎齐、赵而求解之。</span>。以鼎与楚，以地与魏，王不能禁<span class="comment">将魏、楚与国势必转而为秦敌矣。</span>。此臣所谓‘危’<span class="comment">一段伐韩之不利。</span>，不如伐蜀之完也<span class="comment">完，犹言万全。○缴一句，意足。</span>。”</p>

<p>惠王曰：“善！寡人听子。”卒起兵伐蜀。十月取之，遂定蜀。蜀主更号为侯，而使陈庄相蜀。蜀既属，秦益强富厚，轻诸侯<span class="comment">结完富强本旨。</span>。</p>

<p class="kindle-cn-para-left2">周虽衰弱，名器犹存，张仪首倡破周之说，实是丧心。司马错建议伐蜀，句句驳倒张仪。生当战国，而能顾惜大义，诚超于人一等。秦王平日信任张仪，而此策独从错，可谓识时务之要。</p>
</div>
</body></html>