<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>庄辛论幸臣国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">庄辛论幸臣<br/><span class="small">国策</span></h1>
<p>臣闻鄙语曰：“见兔而顾犬，未为晚也；亡羊而补牢，未为迟也<span class="comment">便引喻起。</span>。”臣闻昔汤、武以百里昌，桀、纣以天下亡。今楚国虽小，绝长续短，犹以数千里，岂特百里哉<span class="comment">楚襄王宠信幸臣，而不受庄辛之言，及为秦所破，乃征庄辛与计事。庄辛起手极言未迟未晚是正文，以下一路层层递接而去，俱写迟晚也。</span>？</p>

<p>王独不见夫蜻<span class="comment">精。</span>蛉<span class="comment">陵。</span>乎<span class="comment">虫名，一名桑根。</span>？六足四翼，飞翔乎天地之间，俛<span class="comment">同“俯”。</span>啄蚊虻<span class="comment">萌。</span>而食之，仰承甘露而饮之，自以为无患，与人无争也；不知夫五尺童子，方将调饴胶丝<span class="comment">饴，米蘖所煎，调之使胶于丝。</span>，加己乎四仞之上<span class="comment">八尺曰仞。</span>，而下为蝼蚁食也<span class="comment">迟矣，晚矣。</span>。</p>

<p>夫蜻蛉其小者也，黄雀<span class="comment">小鸟。</span>因是以。俯噣<span class="comment">同“啄”。</span>白粒，仰栖茂树，鼓翅奋翼，自以为无患，与人无争也；不知夫公子王孙，左挟弹，右摄丸，将加己乎十仞之上，以其类为招<span class="comment">以其类而招诱之。</span>。昼游乎茂树，夕调乎酸醎，倏忽之间，坠于公子之手<span class="comment">迟矣，晚矣。</span>。</p>

<p>夫雀其小者也，黄鹄<span class="comment">鸿也，水鸟。</span>因是以。游乎江海，淹乎大沼，俯噣鳝鲤，仰囓<span class="comment">孽。</span>䔖<span class="comment">同“蔆”。</span>衡<span class="comment">作蘅。○衡，香草。</span>，奋其六翮<span class="comment">翮，劲羽。</span>，而淩清风，飘摇乎高翔，自以为无患，与人无争也；不知夫射者，方将修其碆<span class="comment">波。</span>卢<span class="comment">碆，石为弋镞。卢，黑弓。</span>，治其矰缴<span class="comment">酌。○矰，弋射矢。缴，生丝缕。</span>，将加己乎百仞之上<span class="comment">四仞、十仞、百仞，逐渐增加，逼起后段。亦见处地愈高，其势愈危之意。</span>，被<img class="kindle-cn-inline-character" src="../Images/image00699.jpeg" alt=""/><span class="comment">监。</span>磻<span class="comment">同“碆”。○被，著也。<img class="kindle-cn-inline-character" src="../Images/image00700.jpeg" alt=""/>，利也。</span>，引微缴，折清风而抎<span class="comment">同“陨”。</span>矣。故昼游乎江湖，夕调乎鼎鼐<span class="comment">奈。○迟矣，晚矣。</span>。</p>

<p>夫黄鹄其小者也，蔡灵侯之事因是以。南游乎高陂<span class="comment">披。○陂，阪也。</span>，北陵乎巫山<span class="comment">陵，登也。</span>，饮茹溪流<span class="comment">茹，饮马也。</span>，食湘波之鱼<span class="comment">湘水，出零陵，属长沙。</span>，左抱幼妾，右拥嬖女，与之驰骋乎高蔡之中<span class="comment">即上蔡。</span>，而不以国家为事；不知夫子发方受命乎灵王，系己以朱丝而见之也<span class="comment">鲁昭十一年，楚子诱蔡侯般杀之于申，盖使子发召之。○迟矣，晚矣。</span>。</p>

<p>蔡灵侯之事其小者也<span class="comment">层注而下，至此已到。</span>，君王之事因是以。左州侯，右夏侯，辇<span class="comment">连上声。</span>从鄢陵君与寿陵君<span class="comment">四人皆楚幸臣。州侯、夏侯，常在左右；鄢陵、寿陵，辇出则从。</span>，饭<span class="comment">反。</span>封禄之粟<span class="comment">封禄，所封之禄。</span>，而载方府之金<span class="comment">方，四方。金，其所贡也。</span>，与之驰骋乎云梦之中<span class="comment">云梦，泽名。</span>，而不以天下国家为事，而不知夫穰侯<span class="comment">秦相魏冉。</span>方受命乎秦王<span class="comment">昭王。</span>，填黽<span class="comment">萌。</span>塞之内<span class="comment">填者，取其地而塞之。黽塞，江夏鄳县。</span>，而投己乎黽塞之外<span class="comment">至此则迟矣、晚矣，今则未为迟也，未为晚也。妙在说到此竟住，若加一语，便无馀味。</span>。</p>

<p class="kindle-cn-para-left2">只起结点缀正意，中间纯用引喻，自小至大，从物及人，宽宽说来，渐渐逼入，及一点破题面，令人毛骨俱竦。《国策》多以比喻动君，而此篇辞旨更危，格韵尤隽。</p>
</div>
</body></html>