<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>触詟说赵太后国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">触詟说赵太后<br/><span class="small">国策</span></h1>
<p>赵太后<span class="comment">惠文后，即威后。</span>新用事，秦急攻之。赵氏求救于齐。齐曰：“必以长安君<span class="comment">太后少子、孝成王弟，封之长安。</span>为质<span class="comment">至。</span>，兵乃出<span class="comment">许多事情，三四语叙完，此妙于用简。以下只一事，连篇说不尽，又妙于用繁。</span>。”太后不肯，大臣强谏。太后明谓左右：“有复言令长安君为质者，老妇必唾其面<span class="comment">“明谓”字妙。</span>。”</p>

<p>左师<span class="comment">官名。</span>触詟<span class="comment">詹入声。○詟，《史记》作“龙”。</span>愿见。太后盛气而揖之<span class="comment">恐其言及长安君，作色以拒之。</span>。入而徐趋<span class="comment">蹒跚之状，已自动人。</span>，至而自谢，曰：“老臣病足，曾不能疾走<span class="comment">先谢足病。</span>，不得见久矣<span class="comment">次谢久不来见太后。</span>。窃自恕<span class="comment">虽久不得见，窃以病足，故自恕其罪。</span>，恐太后玉体之有所郄<span class="comment">隙。</span>也，故愿望见<span class="comment">郄，病苦也。○闲闲将老态说起。</span>。”太后曰：“老妇恃辇<span class="comment">连上声。</span>而行<span class="comment">言亦病足。</span>。”曰：“日食饮得无衰乎<span class="comment">只说老态。</span>? ”曰：“恃鬻<span class="comment">同粥。</span>耳。”曰：“老臣今者殊不欲食<span class="comment">先说不欲食。</span>，乃自强步，日三四里<span class="comment">绕室中行，可三四里也。○次说调身。</span>，少益嗜食，和于身<span class="comment">次说能食。○自入见至此，叙了许多寒温，绝不提起长安君，妙。</span>。”曰：“老妇不能<span class="comment">不能强步。</span>。”太后之色少解<span class="comment">老妇已入老臣彀中。</span>。</p>

<p>左师公曰：“老臣贱息舒祺<span class="comment">息，其子。舒祺，名也。</span>，最少，不肖。而臣衰，窃爱怜之<span class="comment">又少，又不肖，又自衰，不得不爱而怜之。○先写出一长安君影子。</span>。愿令补黑衣之数，以卫王宫，没死以闻<span class="comment">黑衣，戎服。没，犹昧也。</span>。”太后曰：“敬诺。年几何矣？”对曰：“十五岁矣。虽少，愿及未填沟壑而托之<span class="comment">谦言死曰填沟壑。托，谓托太后也。○再嘱一语，引出太后心事。</span>。”太后曰：“丈夫亦爱怜其少子乎<span class="comment">无数纡折，只要<img class="kindle-cn-inline-character" src="../Images/image00701.jpeg" alt=""/>得此一句。</span>? ”对曰：“甚于妇人<span class="comment">又逼一句。</span>。”太后曰：“妇人异甚<span class="comment">心事毕露。</span>。”对曰：“老臣窃以为媪<span class="comment">袄。</span>之爱燕后贤于长安君<span class="comment">媪，女老称。燕后，太后女，嫁于燕。贤，胜也。○直说出长安君矣。却又说太后爱之不如燕后，若不为长安君者，妙想。</span>。”曰：“君过矣，不若长安君之甚<span class="comment">至此便可畅言。</span>。”左师公曰：“父母之爱子，则为之计深远<span class="comment">此句是进说主意。</span>。媪之送燕后也，持其踵为之泣，念悲其远也，亦哀之矣<span class="comment">顿挫。</span>。已行，非弗思也<span class="comment">顿挫。</span>，祭祀必祝之，祝曰：‘必勿使反<span class="comment">或被废，或国灭，方反本国。</span>。’岂非计久长，有子孙相继为王也哉<span class="comment">舍却长安君，单就燕后提醒太后。</span>? ”太后曰：“然。”</p>

<p>左师公曰：“今三世以前，至于赵之为赵<span class="comment">只就赵论。</span>，赵王之子孙侯者，其继有在者乎<span class="comment">继，相继为侯也。</span>? ”曰：“无有。”曰：“微独赵，诸侯有在者乎<span class="comment">他国子孙三世相继为侯。○两问，仍用傍击法。</span>? ”曰：“老妇不闻也<span class="comment">亦无有。○此下左师对。</span>。”“此其近者祸及身，远者及其子孙。岂人主之子孙则必不善哉？位尊而无功，奉<span class="comment">俸。</span>厚而无劳，而挟重器多也<span class="comment">重器，金玉重宝。○所以无有相继为侯者。○前俱用缓，此则用急，一步紧一步。</span>。今媪尊长安之位，而封以膏腴之地，多予之重器，而不及今令有功于国。一旦山陵崩<span class="comment">太后没。</span>，长安君何以自托于赵<span class="comment">苦口之言，直捷痛快。</span>？老臣以媪为长安君计短也<span class="comment">“短”字与“深远”“久长”对。</span>，故以为其爱不若燕后<span class="comment">仍找到爱长安君不如燕后，终若不为长安君者，妙想。</span>。”太后曰：“诺<span class="comment">只一“诺”字，见左师之言未毕，而太后早已心许之。</span>。恣君之所使之<span class="comment">亦不说出长安君为质，妙。</span>。”于是为长安君约车百乘质于齐，齐兵乃出。</p>

<p>子义<span class="comment">赵贤士。</span>闻之曰：“人主之子也，骨肉之亲也，犹不能恃无功之尊，无劳之奉，以守金玉之重也，而况人臣乎<span class="comment">通篇琐碎之笔，临了忽作曼声，读之无限感慨。</span>! ”</p>

<p class="kindle-cn-para-left2">左师悟太后，句句闲语，步步闲情，又妙在从妇人情性体贴出来。便借燕后反衬长安君，危词警动，便尔易入。老臣一片苦心，诚则生巧，至今读之犹觉天花满目，又何怪当日太后之欣然听受也。</p>
</div>
</body></html>