<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>鲁共公择言国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">鲁共公择言<br/><span class="small">国策</span></h1>
<p>梁王魏婴<span class="comment">《史》作“<img class="kindle-cn-inline-character" src="../Images/image00702.jpeg" alt=""/>”。</span>觞诸侯于范台<span class="comment">是时魏惠王方强，鲁、卫、宋、郑君来朝。</span>，酒酣，请鲁君举觞。鲁君兴，避席择言<span class="comment">择善而言。</span>曰：“昔者<span class="comment">领下四事。</span>，帝女令仪狄作酒而美，进之禹，禹饮而甘之，遂疏仪狄，绝旨酒，曰：‘后世必有以酒亡其国者<span class="comment">当戒者一。○是正文。下连类及之。</span>。’齐桓公夜半不嗛<span class="comment">歉。○不喜食也。</span>，易牙乃煎、熬、燔、炙<span class="comment">有汁而干曰煎，干煎曰熬，肉爇之曰燔，近火曰炙。</span>，和调五味而进之，桓公食之而饱，至旦不觉，曰：‘后世必有以味亡其国者<span class="comment">当戒者二。</span>。’晋文公得南之威<span class="comment">美人。</span>，三日不听朝，遂推南之威而远之，曰：‘后世必有以色亡其国者<span class="comment">当戒者三。</span>。’楚王<span class="comment">庄王。</span>登强台<span class="comment">即章华台。</span>而望崩山，左江而右湖，以临彷徨<span class="comment">临，从上视下。彷徨，徘徊也。</span>，其乐忘死，遂盟强台而弗登<span class="comment">盟，誓也。</span>，曰：‘后世必有以高台、陂<span class="comment">卑。</span>池<span class="comment">泽障曰陂，停水曰池。</span>亡其国者<span class="comment">当戒者四。</span>。’今<span class="comment">领下四句。</span>主君之尊<span class="comment">尊，酒器。</span>，仪狄之酒也；主君之味，易牙之调也；左白台而右闾须<span class="comment">白台、闾须，皆美人。</span>，南威之美也；前夹林而后兰台，强台之乐也<span class="comment">上随举四事，不意历历皆应，章法奇妙。</span>。有一于此，足以亡其国。今主君兼此四者，可无戒与<span class="comment">危语动人。</span>? ”梁王称善相属<span class="comment">祝。○谓称善不置也。</span>。</p>

<p class="kindle-cn-para-left2">整练而有扶疏之致，严重而饶点染之姿。古人作文，不嫌排偶者，正在此也。不善学者，即失之板实矣。</p>
</div>
</body></html>