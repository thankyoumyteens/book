<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>唐雎说信陵君国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">唐雎说信陵君<br/><span class="small">国策</span></h1>
<p>信陵君杀晋鄙，救邯<span class="comment">寒。</span>郸，破秦人，存赵国<span class="comment">秦围赵之邯郸，魏使晋鄙将兵救赵，畏秦，止于荡阴。公子无忌椎杀晋鄙，将其军进击秦，秦军遂引去。○我有德。</span>，赵王自郊迎<span class="comment">人德我。</span>。唐雎<span class="comment">魏人。</span>谓信陵君曰：“臣闻之曰，事有不可知者，有不可不知者；有不可忘者，有不可不忘者<span class="comment">陡下四语，无头无尾，奇绝。</span>。”信陵君曰：“何谓也？”对曰：“人之憎我也，不可不知也；我憎人也，不可得而知也<span class="comment">人不能知。</span>。人之有德于我也，不可忘也；吾有德于人也，不可不忘也<span class="comment">二段，上一段是宾，下一段是主。下段，上一句是宾，下一句是主。</span>。今君杀晋鄙，救邯郸，破秦人，存赵国，此大德也。今赵王自郊迎，卒<span class="comment">同猝。</span>然见赵王，愿君之忘之也<span class="comment">上二段是虚，此一段是实。</span>。”信陵君曰：“无忌谨受教。”</p>

<p class="kindle-cn-para-left2">谓信陵君，只须说不可不忘，却先说不可忘。亦只须说不可忘、不可不忘，却又先说不可不知、不可得而知。文有宽而不懈者，其势急也；词有复而不板者，其气逸也。</p>
</div>
</body></html>