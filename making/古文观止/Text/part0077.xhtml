<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>唐雎不辱使命国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">唐雎不辱使命<br/><span class="small">国策</span></h1>
<p>秦王<span class="comment">始皇。</span>使人谓安陵君<span class="comment">安陵，小国，属魏。</span>曰：“寡人欲以五百里之地易安陵，安陵君其许寡人<span class="comment">设言易之，实则夺之，秦人常套。</span>! ”安陵君曰：“大王加惠，以大易小，甚善<span class="comment">一折。</span>。虽然，受地于先王，愿终守之，弗敢易<span class="comment">一正。</span>。”秦王不说。安陵君因使唐雎使于秦<span class="comment">修好也。</span>。</p>

<p>秦王谓唐雎曰：“寡人以五百里之地易安陵，安陵君不听寡人，何也？且秦灭韩亡魏<span class="comment">灭韩，十八年。亡魏，二十一年。</span>，而君以五十里之地存者，以君为长者，故不错<span class="comment">措。</span>意也<span class="comment">错，置也。言非不能取安陵。</span>。今吾以十倍之地，请广于君<span class="comment">广其地。</span>，而君逆寡人者，轻寡人与<span class="comment">言以秦为不能取安陵而轻之。</span>? ”唐雎对曰：“否<span class="comment">秦王之言不然。</span>，非若是也<span class="comment">安陵君之意不如是也。</span>。安陵君受地于先王而守之，虽千里不敢易也，岂直五百里哉<span class="comment">较安陵君答秦语，尤直捷。</span>? ”</p>

<p>秦王怫然怒，谓唐雎曰：“公亦尝闻天子之怒乎<span class="comment">陡来。</span>? ”唐雎对曰：“臣未尝闻也<span class="comment">缓接。</span>。”秦王曰：“天子之怒，伏尸百万，流血千里<span class="comment">写天子之怒，雄甚。</span>。”唐雎曰：“大王尝闻布衣之怒乎<span class="comment">撇过天子之怒，以布衣之怒反诘之，突兀。</span>? ”秦王曰：“布衣之怒，亦免冠徒跣<span class="comment">先上声。</span>，以头抢<span class="comment">枪上声。</span>地耳<span class="comment">抢，突也。○写布衣之怒，丑甚。</span>。”唐雎曰：“此庸夫之怒也，非士之怒也<span class="comment">驳去“免冠……”八字。</span>。夫专诸之刺王僚也，彗星袭月；聂政之刺韩傀<span class="comment">规。</span>也，白虹贯日；要离之刺庆忌也，苍鹰击于殿上<span class="comment">专诸为公子光刺吴王僚。聂政为严仲子劫韩相侠累。要离吴人，吴王阖闾欲杀王子庆忌，庆忌吴王僚子，要离诈以罪亡，令吴王焚其妻子，走见庆忌，以剑刺之。</span>。此三子皆布衣之士也，怀怒未发，休祲<span class="comment">侵。</span>降于天<span class="comment">休，吉征。祲，戾气。重“祲”字，“休”字带说。○总承上三句作一顿。</span>，与臣而将四矣<span class="comment">现前一怀怒之士。</span>。若士必怒<span class="comment">必怒，怒已发也。对怀怒说。</span>，伏尸二人，流血五步<span class="comment">伏尸、流血，秦王说得极大，唐雎说得极小，妙绝。</span>，天下缟素<span class="comment">二人胜于百万，五步甚于千里。</span>，今日是也<span class="comment">今日即行怒之期。</span>。”挺剑而起<span class="comment">手中即行怒之具。○此段一步紧一步，句句骇杀人。</span>。</p>

<p>秦王色挠<span class="comment">挠，屈也。</span>，长跪而谢之曰：“先生坐，何至于此！寡人谕矣<span class="comment">谕，晓也。</span>。夫韩、魏灭亡，而安陵以五十里之地存者，徒以有先生也<span class="comment">秦王亦善出场，真英雄也。</span>。”</p>

<p class="kindle-cn-para-left2">博浪之椎，唐雎、荆卿之剑，虽未亡秦，皆不可少。</p>
</div>
</body></html>