<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>项羽本纪赞史记</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">项羽本纪赞<br/><span class="small">史记</span></h1>
<p>太史公曰：吾闻之周生<span class="comment">汉时儒者。</span>曰“舜目盖重瞳子”，又闻项羽亦重瞳子。羽岂其苗裔<span class="comment">异。</span>邪？何兴之暴也<span class="comment">重瞳，两眸子。苗裔，后嗣也。暴，骤也。○从兴之暴，想到舜。然舜、羽非伦，故又想到重瞳子。史公论赞，往往从闲处写，极有丰神。</span>！夫秦失其政，陈涉首难<span class="comment">去声。</span>，豪杰蜂起，相与并争，不可胜<span class="comment">升。</span>数<span class="comment">上声。○秦二世元年七月，陈涉等起大泽中。蜂起，言多也。斯时相与争天下者，不可胜数，而欲崛起定霸，盖亦甚难。○振数语，逼入项羽，有势。</span>。然羽非有尺寸，乘势起陇亩之中，三年，遂将五诸侯灭秦，分裂天下而封王侯，政由羽出，号为“霸王”。位虽不终，近古以来未尝有也<span class="comment">乘势，乘豪杰之势也。五诸侯，齐、赵、韩、魏、燕。○一段正写其兴之暴，极赞项羽。</span>。及羽背关怀楚，放逐义帝而自立，怨王侯叛己，难矣<span class="comment">背关，背约，不王高祖于关中。怀楚，谓思东归而都彭城。义帝，楚怀王孙心，项梁立以为楚怀王，项羽尊之为义帝，后徙之长沙，阴令人击杀之江中。○一贬驳。</span>。自矜功伐，奋其私智而不师古，谓霸王之业欲以力征经营天下，五年卒亡其国，身死东城，尚不觉寤而不自责，过矣<span class="comment">二贬驳。</span>。乃引“天亡我，非用兵之罪也”，岂不谬哉<span class="comment">三贬驳。○前后“兴”、“亡”二字相照；“三年”、“五年”，并见兴亡之速，俱关键。“过矣”、“谬哉”，唤应绝韵。</span>！</p>

<p class="kindle-cn-para-left2">一赞中，五层转折，唱叹不穷，而一纪之神情已尽。</p>
</div>
</body></html>