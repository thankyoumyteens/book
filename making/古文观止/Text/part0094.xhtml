<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>滑稽列传史记</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">滑稽列传<br/><span class="small">史记</span></h1>
<p>孔子曰：“六艺于治一也。《礼》以节人，《乐》以发和，《书》以导事，《诗》以达意，《易》以神化，《春秋》以道义<span class="comment">滑稽传，乃从六艺庄语说来，此即史公之滑稽也。</span>。”太史公曰：天道恢恢，岂不大哉<span class="comment">天道恢弘，不必尽出于六艺。</span>！谈言微中，亦可以解纷<span class="comment">二句为滑稽之要领。</span>。</p>

<p>淳于髡者，齐之赘婿也。长不满七尺，滑<span class="comment">骨。</span>稽多辩<span class="comment">滑稽，诙谐也。</span>，数<span class="comment">朔。</span>使诸侯，未尝屈辱<span class="comment">一总虚序。</span>。齐威王之时，喜隐<span class="comment">好隐语。</span>，好为淫乐长夜之饮，沉湎<span class="comment">勉。</span>不治<span class="comment">沉湎，溺于酒也。</span>，委政卿大夫。百官荒乱，诸侯并侵，国且危亡，在于旦暮，左右莫敢谏。淳于髡说之以隐曰：“国中有大鸟，止王之庭，三年不蜚<span class="comment">同“飞”。</span>又不鸣，王知此鸟何也<span class="comment">话头奇绝。</span>? ”王曰：“此鸟不蜚则已，一蜚冲天；不鸣则已，一鸣惊人<span class="comment">亦以隐语应，尤奇。</span>。”于是乃朝诸县令长七十二人，赏一人，诛一人<span class="comment">封即墨大夫，烹阿大夫。</span>，奋兵而出。诸侯振惊，皆还齐侵地。威行三十六年。语在《田完<span class="comment">田敬仲。</span>世家》中<span class="comment">一段以大鸟喻，以“朝诸县令”数句结之。</span>。</p>

<p>威王八年，楚大发兵加齐。齐王使淳于髡之赵请救兵，赍金百斤，车马十驷。淳于髡仰天大笑，冠缨索绝<span class="comment">索，尽也。○加四字，无关于大笑，而大笑之神情具现。</span>。王曰：“先生少之乎？”髡曰：“何敢！”王曰：“笑岂有说乎？”髡曰：“今者臣从东方来，见道旁有穰田者<span class="comment">穰田，为田求丰穰也。○又作隐语。</span>，操一豚蹄，酒一盂，而祝曰：‘瓯窭<span class="comment">搂。</span>满篝<span class="comment">沟。○瓯窭，高地狭小之区。篝，笼也。</span>，污邪<span class="comment">爷。</span>满车<span class="comment">昌遮切。○污邪，下地田也。</span>，五谷蕃熟，穰穰满家<span class="comment">穰穰，多也。</span>。’臣见其所持者狭而所欲者奢，故笑之<span class="comment">一语两关，滑稽之极。</span>。”于是齐威王乃益赍黄金千镒，白璧十双，车马百驷。髡辞而行，至赵。赵王与之精兵十万，革车千乘。楚闻之，夜引兵而去<span class="comment">二段以穰田喻，以益黄金数句结之。</span>。</p>

<p>威王大说，置酒后宫，召髡赐之酒。问曰：“先生能饮几何而醉？”对曰：“臣饮一斗亦醉，一石亦醉<span class="comment">一路皆以劈空奇论成文。</span>。”威王曰：“先生饮一斗而醉，恶能饮一石哉！其说可得闻乎？”髡曰：“赐酒大王之前，执法在傍，御史在后，髡恐惧俯伏而饮，不过一斗径醉矣。若亲有严客，髡帣<span class="comment">绢。</span><img class="kindle-cn-inline-character" src="../Images/image00718.jpeg" alt=""/><span class="comment">沟。</span>鞠<img class="kindle-cn-inline-character" src="../Images/image00719.jpeg" alt=""/><span class="comment">同“跽”。○帣，收也。<img class="kindle-cn-inline-character" src="../Images/image00720.jpeg" alt=""/>，臂捍也。鞠，曲也。<img class="kindle-cn-inline-character" src="../Images/image00721.jpeg" alt=""/>，小跪也。谓收袖而曲跪也。</span>，侍酒于前，时赐馀沥，奉觞上寿，数起，饮不过二斗径醉矣。若朋友交游，久不相见，卒<span class="comment">猝。</span>然相睹，欢然道故，私情相语，饮可五六斗径醉矣<span class="comment">三“径”字，对下“二参”字。</span>。若乃州闾之会，男女杂坐，行酒稽留，六博投壶，相引为曹<span class="comment">曹，辈也。</span>，握手无罚，目眙<span class="comment">炽。</span>不禁<span class="comment">眙，视不移也。</span>，前有堕珥<span class="comment">二。</span>，后有遗簪<span class="comment">极意摹写。</span>，髡窃乐此，饮可八斗而醉二参<span class="comment">同三。○句法变而趣。○上云“一斗”、“一石”，此又添出“二斗”、“五、六斗”、“八斗”，参差错落。</span>。日暮酒阑<span class="comment">饮酒半罢半在曰阑。</span>，合尊促坐，男女同席，履舄交错，杯盘狼藉<span class="comment">籍。</span>，堂上烛灭，主人留髡而送客，罗襦<span class="comment">如。</span>襟解<span class="comment">襦，汗衣也。</span>，微闻芗<span class="comment">同“香”。</span>泽，当此之时，髡心最欢，能饮一石<span class="comment">句法又变。○逐节递入，如落花流水，溶溶漾漾，而中间有用韵者，有不用韵者，字句之妙，情事之妙，清新俊逸，赋手赋心。</span>。故曰酒极则乱，乐极则悲。万事尽然，言不可极，极之而衰<span class="comment">又忽作庄语。</span>。”以讽谏焉。齐王曰：“善！”乃罢长夜之饮，以髡为诸侯主客。宗室置酒，髡尝在侧<span class="comment">三段以饮酒喻，以“罢长夜之饮”一句结之。总是谈言微中可以解纷之意。○下有优孟、优旃二传并合赞。</span>。</p>

<p class="kindle-cn-para-left2">史公一书，上下千古，无所不有。乃忽而撰出一调笑嬉戏之文，但见其齿牙伶俐，口角香艳，另用一种笔意。</p>
</div>
</body></html>