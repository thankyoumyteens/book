<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>光武帝临淄劳耿弇后汉书</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">光武帝临淄劳耿弇<br/><span class="small">后汉书</span></h1>
<p>车驾至临淄，自劳军，群臣大会<span class="comment">是时张步屯祝阿，弇击拔之，进攻临淄，又拔之。</span>。帝谓弇<span class="comment">甘。</span>曰：“昔韩信破历下以开基，今将军攻祝阿以发迹，此皆齐之西界，功足相方<span class="comment">齐田广屯历下，今历城县。祝阿故城在长清县，俱属济南府。○天然吻合。</span>。而韩信袭击已降，将军独拔勍敌，其功乃难于信也<span class="comment">田横立兄子广为齐王，而横相之。汉王使郦食其说下齐王广，及其相国横。横以为然，解其历下军。韩信用蒯彻计袭破之。○特为表章。</span>。又田横烹郦生，及田横降，高帝诏卫尉不听为仇<span class="comment">田横以郦生卖己，烹之。卫尉，郦生弟商也。高帝诏之曰：“齐王田横即至，人马从者敢动摇者，致族夷。”</span>。张步前亦杀伏隆，若步来归命，吾当诏大司徒释其怨<span class="comment">帝使伏隆拜步为东海太守，刘永亦遣使立步为齐王。步欲留隆，隆不听，求得反命，步遂杀之。大司徒，伏隆父湛也。</span>，又事尤相类也<span class="comment">“其功乃难于信也”下可直接“将军前在南阳建此大策”句矣，偏又横插入此一段，妙绝。</span>。将军前在南阳建此大策，常以为落落难合，有志者事竟成也<span class="comment">先是弇从帝幸春陵，自请北收上谷兵，定彭宠于渔阳，取张丰于涿郡，还收富平获索，东攻张步，以平齐地，帝壮其意，许之。落落难合，谓疏阔而不易副也。○天下无难成之事，特患人之无志耳。有志竟成一语，大堪砥砺英雄。</span>! ”</p>

<p class="kindle-cn-para-left2">前一段表弇之功，末一段佳弇之志。中间将自己处张步与高帝处田横比方一番，以动步归诚之意。英主作用，全在此数语。</p>
</div>
</body></html>