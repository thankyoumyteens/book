<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>五柳先生传陶渊明</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">五柳先生传<br/><span class="small">陶渊明</span></h1>
<p>先生不知何许人也<span class="comment">不以地传。</span>，亦不详其姓字<span class="comment">不以名传。</span>。宅边有五柳树，因以为号焉<span class="comment">取号大奇。</span>。闲静少言，不慕荣利<span class="comment">一似无所嗜好者，却又好书嗜酒。</span>。好读书，不求甚解<span class="comment">是为善于读书者。</span>；每有会意，便欣然忘食<span class="comment">盖别有会心处。</span>。性嗜酒，家贫不能常得。亲旧知其如此，或置酒而招之。造饮辄尽，期在必醉<span class="comment">是为深得酒趣者。</span>；既醉而退，曾不<img class="kindle-cn-inline-character" src="../Images/image00747.jpeg" alt=""/><span class="comment">吝。</span>情去留<span class="comment">适得本来面目。</span>。环堵萧然，不蔽风日，短褐穿结，箪瓢屡空，晏如也<span class="comment">领得孔、颜乐处。</span>。常著文章自娱，颇示己志。忘怀得失，以此自终<span class="comment">超然世外。</span>。</p>

<p>赞曰：黔娄<span class="comment">古高士。</span>有言：“不戚戚于贫贱，不汲汲于富贵。”其言兹若人之俦乎<span class="comment">为若人之俦而言。</span>？衔觞赋诗，以乐其志，无怀氏之民欤？葛天氏之民欤<span class="comment">想见太古风味。</span>？</p>

<p class="kindle-cn-para-left2">渊明以彭泽令辞归。后刘裕移晋祚，耻不复仕，号五柳先生。此传乃自述其生平之行也。潇洒淡逸，一片神行之文。</p>
</div>
</body></html>