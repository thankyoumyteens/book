<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>为徐敬业讨武曌檄骆宾王</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">为徐敬业讨武曌檄<br/><span class="small">骆宾王</span></h1>
<p>伪临朝武氏者<span class="comment">武则天，名曌。太宗时，召入为才人。高宗为太子，入侍，悦之。太宗崩，高宗即位，武氏为尼，引纳后宫，拜为昭仪。寻废王皇后，立武氏为皇后，政事皆决焉。高宗崩，中宗即位，武氏临朝，废中宗为庐陵王。</span>，性非和顺<span class="comment">本性不良。</span>，地实寒微<span class="comment">出身微贱。</span>。昔充太宗下陈<span class="comment">下陈，下列也。谓为才人。</span>，曾以更<span class="comment">耕。</span>衣入侍<span class="comment">尝以更衣之便得幸。</span>。洎<span class="comment">忌。</span>乎晚节，秽乱春宫<span class="comment">洎，及也。晚节，晚年也。秽乱，言其淫也。</span>。潜隐先帝之私，阴图后房之嬖<span class="comment">削发为尼，掩其为太宗才人之迹，以图高宗后宫之嬖幸。</span>。入门见嫉，蛾眉不肯让人；掩袖工谗，狐媚偏能惑主<span class="comment">入宫便怀嫉妒，而舒展蛾眉，不肯让人。巧于用谗，王皇后为其所害，是其狐媚之才，偏能惑高宗之听。</span>。践元后于翚<span class="comment">挥。</span>翟<span class="comment">翚翟，雉羽也。雉之交有时，守死而不犯分，妇德所宜。故后之车服，皆画翚翟之形。王皇后废，武氏践元后之位。</span>，陷吾君于聚<img class="kindle-cn-inline-character" src="../Images/image00752.jpeg" alt=""/><span class="comment">攸。○吾君，谓高宗也。聚，犹共也。兽之牝者曰<img class="kindle-cn-inline-character" src="../Images/image00753.jpeg" alt=""/>。《曲礼》:“夫惟禽兽无礼，故父子聚<img class="kindle-cn-inline-character" src="../Images/image00754.jpeg" alt=""/>。”</span>。加以虺<span class="comment">毁。</span>蜴<span class="comment">亦。</span>为心，豺狼成性<span class="comment">虺蜴，毒虫也。</span>。近狎邪僻，残害忠良<span class="comment">邪僻，指李义府、许敬宗等。忠良，指褚遂良、长孙无忌等。</span>；杀姊屠兄，弑君鸩<span class="comment">朕去声。</span>母<span class="comment">姊，韩国夫人。兄，惟良。君、母未闻。鸩，毒鸟。以其毛沥酒，饮之则杀人。</span>。人神之所同嫉，天地之所不容。犹复包藏祸心，窥窃神器<span class="comment">神器，帝位也。</span>。君之爱子，幽之于别宫；贼之宗盟，委之以重任<span class="comment">中宗，君之爱子，废为庐陵王，而幽之于别所。诸武用事，悉委之以重任。○以上数武氏之罪。</span>。呜呼！霍子孟之不作，朱虚侯之已亡<span class="comment">霍子孟，霍光也，辅幼主以存汉。朱虚侯，刘章也，诛诸吕以安刘。○二句隐然讥责朝臣。</span>。鷰<span class="comment">同燕。</span>啄皇孙，知汉祚之将尽<span class="comment">汉成帝后赵飞燕，于后宫有子者皆杀之，故有“鷰啄皇孙”之谣。</span>；龙漦<span class="comment">时。</span>帝后，识夏庭之遽衰<span class="comment">漦，龙所吐涎沫，龙之精气也。夏后藏龙漦于庭，传及殷、周，莫之发。厉王之末，发而观之，漦流于庭，入于王府。府之童女遭之，而生女，怪弃于市，因入于褒。周幽王伐褒，褒人献之，即褒姒也。幽王嬖之，遂至亡国。是周之衰乱，于夏庭而已伏之矣。○四句言唐不久将灭。</span>。</p>

<p>敬业皇唐旧臣，公侯冢子<span class="comment">敬业，唐大臣徐世<img class="kindle-cn-inline-character" src="../Images/image00755.jpeg" alt=""/>之孙也。<img class="kindle-cn-inline-character" src="../Images/image00756.jpeg" alt=""/>，赐姓李。</span>。奉先君之成业，荷本朝之厚恩。宋微子之兴悲，良有以也<span class="comment">微子过殷故墟，悲之，作《麦秀》之歌。一云箕子所作。</span>；袁君山之流涕，岂徒然哉<span class="comment">汉袁安，以外戚专权，言及国事每喑呜流涕。</span>！是用气愤风云，志安社稷。因天下之失望，顺宇内之推心，爰举义旗，以清妖孽<span class="comment">以上述兴师之故。</span>。南连百越，北尽三河，铁骑成群，玉轴相接<span class="comment">以言乎马，则铁骑万千以成群。以言乎车，则玉轴远近以相接。</span>。海陵红粟，仓储之积靡穷<span class="comment">粟多。</span>；江浦黄旗，匡复之功何远<span class="comment">兵众。</span>。班声动而北风起，剑气冲而南斗平<span class="comment">班马之声动，而凛然若北风起。悬剑之气冲，而焕然若南斗平。</span>。喑<span class="comment">荫。</span>呜<span class="comment">去声。</span>则山岳崩颓，叱咤<span class="comment">嗏去声。</span>则风云变色<span class="comment">喑呜，怀怒气。叱咤，发怒声。</span>。以此制敌，何敌不摧！以此图功，何功不克<span class="comment">以上写兵威之盛。</span>！</p>

<p>公等或居汉地<span class="comment">异姓。</span>，或叶<span class="comment">同“协”。</span>周亲<span class="comment">同“姓”。</span>，或膺重寄于话言<span class="comment">分封于外。</span>，或受顾命于宣室<span class="comment">受托于朝。○二句合同异姓。</span>。言犹在耳，忠岂忘心！一抔<span class="comment">裒。</span>之土未乾<span class="comment">干。</span>，六尺之孤何托<span class="comment">一掬曰抔。土，指坟墓也。土未干，谓高宗葬未久也。六尺孤，指中宗言。</span>？倘能转祸为福<span class="comment">转武氏之祸而为福。</span>，送往事居<span class="comment">往，谓高宗。居，谓中宗。</span>，共立勤王之勋<span class="comment">事居。</span>，无废大君之命<span class="comment">送往。</span>，凡诸爵赏，同指山河<span class="comment">爵赏有功，共指山河以为信。</span>。若其眷恋穷城，徘徊歧路<span class="comment">谓进退不果，徘徊于两途之间。</span>，坐昧先几之兆，必贻后至之诛<span class="comment">禹致群臣于会稽，防风氏后至，禹戮之。○以上励共事之人。</span>。请看今日之域中，竟是谁家之天下<span class="comment">试观今日之域中，毕竟是谁家之天下。言将来必归唐也。○结语陗劲。</span>！</p>

<p class="kindle-cn-para-left2">起写武氏之罪不容诛，次写起兵之事不可缓，末则示之以大义，动之以刑赏。雄文劲采，足以壮军声而作义勇，宜则天见檄而叹其才也。</p>
</div>
</body></html>