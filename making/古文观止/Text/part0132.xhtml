<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>获麟解韩愈</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">获麟解<br/><span class="small">韩愈</span></h1>
<p>麟之为灵，昭昭也<span class="comment">麟，麇身、牛尾、马蹄、一角，毛虫之长，王者之瑞也。○先立一句，“灵”字伏“德”字。</span>。咏于《诗》，书于《春秋》，杂出于传记百家之书，虽妇人小子皆知其为祥也<span class="comment">《诗·麟之趾》。《春秋》鲁哀公十三年“西狩获麟”。传记百家，谓史传所记及诸子百家也。虽妇人小子皆知其为祥瑞，正见其昭昭处。○一转。</span>。</p>

<p>然麟之为物，不畜于家，不恒有于天下。其为形也不类，非若马、牛、犬、豕、豺、狼、麋、鹿然。然则虽有麟，不可知其为麟也<span class="comment">知其为祥，不可知其为麟，所以为灵。○二转。</span>。角者，吾知其为牛；鬣<span class="comment">猎。</span>者，吾知其为马；犬、豕、豺、狼、麋、鹿，吾知其为犬、豕、豺、狼、麋、鹿；惟麟也不可知。不可知，则其谓之不祥也亦宜<span class="comment">既不可知其为麟，则谓麟为不祥之物，亦无足怪。○三转，起下“圣人必知麟”。</span>。虽然，麟之出，必有圣人在乎位，麟为圣人出也<span class="comment">帝王之世，麟在郊薮。</span>。圣人者，必知麟。麟之果不为不祥也<span class="comment">麟必待有知麟之圣人而后出，麟固无有谓其不祥者。○四转。</span>。</p>

<p>又曰：“麟之所以为麟者，以德不以形<span class="comment">“以德”句，正与“为灵昭昭”句相应。“德”字，即“灵”字之意。惟德故灵也。</span>。若麟之出不待圣人，则谓之不祥也亦宜<span class="comment">若出非其时，则失其所以为麟矣，何祥之有？○五转。○上“不祥”，是天下不知麟也，非麟之咎也。此“不祥”，真麟之罪也，非天下之咎也。</span>。”</p>

<p class="kindle-cn-para-left2">此解与论龙、论马，皆退之自喻有为之言，非有所指实也。文仅一百八十馀字，凡五转，如游龙，如辘轳，变化不穷，真奇文也。</p>
</div>
</body></html>