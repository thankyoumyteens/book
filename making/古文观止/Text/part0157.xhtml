<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>桐叶封弟辨柳宗元</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">桐叶封弟辨<br/><span class="small">柳宗元</span></h1>
<p>古之传者有言，成王以桐叶与小弱弟，戏曰：“以封汝。”周公入贺。王曰：“戏也。”周公曰：“天子不可戏。”乃封小弱弟于唐<span class="comment">《史记·晋世家》:“成王与叔虞戏，削桐叶为珪以与叔虞曰：‘以此封若。’史佚因请择日立之。成王曰：‘吾与之戏耳。’史佚曰：‘天子无戏言。’于是遂封叔虞于唐。”若曰“周公入贺”，史不之见，特于刘向《说苑》云云。</span>。</p>

<p>吾意不然<span class="comment">一句抹倒。</span>。王之弟当封邪，周公宜以时言于王，不待其戏而贺以成之也<span class="comment">一层。</span>；不当封邪，周公乃成其不中<span class="comment">去声。</span>之戏，以地以人与小弱弟者为之主，其得为圣乎<span class="comment">二层。</span>？且周公以王之言不可苟焉而已，必从而成之邪？设有不幸，王以桐叶戏妇、寺，亦将举而从之乎<span class="comment">三层。</span>？凡王者之德，在行之何若。设未得其当<span class="comment">去声。</span>，虽十易之不为病；要<span class="comment">去声。</span>于其当，不可使易也，而况以其戏乎！若戏而必行之，是周公教王遂过也<span class="comment">此段方是正断。严切不留馀漏。下乃就周公身上另起，再作断。</span>。</p>

<p>吾意周公辅成王，宜以道，从容优乐，要归之大中而已<span class="comment">应“要于其当”句。</span>，必不逢其失而为之辞<span class="comment">一层。</span>。又不当束缚之，驰骤之，使若牛马然，急则败矣<span class="comment">言不能从容优乐。若制牛马然，束缚之使不得行，驰骤之使之必行，迫之太甚，则败坏矣。○二层。</span>。且家人父子尚不能以此自克，况号为君臣者邪<span class="comment">言父子之间，尚不能以束缚、驰骤之事相胜，何况君臣？○三层。</span>？是直小丈夫<img class="kindle-cn-inline-character" src="../Images/image00772.jpeg" alt=""/><img class="kindle-cn-inline-character" src="../Images/image00773.jpeg" alt=""/><span class="comment">缺。</span>者之事，非周公所宜用，故不可信<span class="comment">《老子》:“其政察察，其民<img class="kindle-cn-inline-character" src="../Images/image00774.jpeg" alt=""/><img class="kindle-cn-inline-character" src="../Images/image00775.jpeg" alt=""/>。”<img class="kindle-cn-inline-character" src="../Images/image00776.jpeg" alt=""/><img class="kindle-cn-inline-character" src="../Images/image00777.jpeg" alt=""/>，小智貌。○正结一段。</span>。</p>

<p>或曰：封唐叔，史佚成之<span class="comment">史佚，周武王时太史尹佚也。○结束有不尽意，不指定史佚，妙。</span>。</p>

<p class="kindle-cn-para-left2">前辐连设数层翻驳，后辐连下数层断案，俱以理胜，非尚口舌便便也。读之反复重叠愈不厌，如眺层峦，但见苍翠。</p>
</div>
</body></html>