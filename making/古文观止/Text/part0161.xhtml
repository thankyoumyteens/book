<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>梓人传柳宗元</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">梓人传<br/><span class="small">柳宗元</span></h1>
<p>裴封叔之第，在光德里<span class="comment">裴封叔，名瑾。子厚之妹夫。</span>。有梓人款其门，愿佣隟<span class="comment">同隙。</span>宇而处焉<span class="comment">梓人，即木匠。款，叩也。隟宇，空屋也。佣，役于主人以代租也。</span>。所职寻引、规矩、绳墨，家不居砻斫之器<span class="comment">寻，八尺。引，十丈。寻引，所以度长短。砻，砺石。斫，刀锯斧斤之属。○出语便作意凝注。</span>。问其能，曰：“吾善度<span class="comment">铎。</span>材，视栋宇之制，高深、圆方、短长之宜，吾指使而群工役焉。舍我，众莫能就一宇。故食<span class="comment">嗣。</span>于官府，吾受禄三倍；作于私家，吾收其直大半焉<span class="comment">此以言语代叙事。</span>。”他日，入其室，其床阙足而不能理，曰：“将求他工。”余甚笑之，谓其无能而贪禄嗜货者<span class="comment">故作一折。</span>。</p>

<p>其后，京兆尹将饰官署，余往过焉。委<span class="comment">秽。</span>群材，会众工<span class="comment">委，蓄也。○写梓人一。</span>。或执斧斤，或执刀锯，皆环立向之。梓人左持引，右执杖，而中处焉<span class="comment">写梓人二。</span>。量栋宇之任，视木之能，举挥其杖曰：“斧！”彼执斧者奔而右；顾而指曰：“锯！”彼执锯者趋而左<span class="comment">写梓人三。</span>。俄而斤者斫，刀者削，皆视其色，俟其言，莫敢自断者<span class="comment">写梓人四。</span>。其不胜<span class="comment">升。</span>任者，怒而退之，亦莫敢愠焉<span class="comment">写梓人五。</span>。画宫于堵，盈尺而曲尽其制，计其毫厘而构大厦，无进退焉<span class="comment">写梓人六。</span>。既成，书于上栋<span class="comment">《易》:“上栋下宇。”</span>曰：“某年某月某日某建”，则其姓字也。凡执用之工不在列<span class="comment">写梓人七。</span>。余圜<span class="comment">圆。</span>视大骇，然后知其术之工大矣<span class="comment">圜，惊愕也。○句句包含下意，摹写甚工致，“既成”数句，尤极含蓄，为下文张本。</span>。</p>

<p>继而叹曰<span class="comment">转笔。</span>：彼将舍其手艺<span class="comment">照“不居砻斫之器”。</span>，专其心智<span class="comment">照“所职寻引、规矩、绳墨”。</span>，而能知体要者欤<span class="comment">“体要”二字，是一篇之纲。</span>？吾闻劳心者役人，劳力者役于人。彼其劳心者欤？能者用而智者谋，彼其智者欤<span class="comment">又就“专其心智”句，写作二层。</span>？是足为佐天子相天下法矣！物莫近乎此也<span class="comment">物，事也。○连下三“者欤”字赞美，方转入正意，如黄河之流，九折而入海，何等委曲！以下将梓人一一翻案。</span>。彼为天下者本于人。其执役者，为徒隶，为乡师、里胥；其上为下士，又其上为中士、为上士；又其上为大夫、为卿、为公。离而为六职，判而为百役<span class="comment">此以王都内言。</span>。外薄<span class="comment">博。</span>四海<span class="comment">薄，迫也。</span>，有方伯、连率<span class="comment">同“帅”。○《礼·王制》:“千里之外，设方伯。”又：“十国以为连，连有师。”</span>。郡有守，邑有宰，皆有佐政。其下有胥吏，又其下皆有啬夫、版尹，以就役焉<span class="comment">汉制，乡小者，置啬夫一人。版尹，掌户版者。○此以王都外言。</span>，犹众工之各有执技以食力也<span class="comment">犹众工一。</span>。彼佐天子相天下者，举而加焉，指而使焉，条其纲纪而盈缩焉，齐其法制而整顿焉，犹梓人之有规矩、绳墨以定制也<span class="comment">犹梓人二。</span>。择天下之士，使称其职；居天下之人，使安其业。视都知野，视野知国，视国知天下，其远迩细大，可手据其图而究焉，犹梓人画宫于堵而绩于成也<span class="comment">犹梓人三。</span>。能者进而由之，使无所德；不能者退而休之，亦莫敢愠。不衒<span class="comment">眩。</span>能，不矜名，不亲小劳，不侵众官，日与天下之英才讨论其大经，犹梓人之善运众工而不伐艺也<span class="comment">犹梓人四。</span>。夫然后相道得而万国理矣<span class="comment">单承一句，侧出第五段，句法变化。</span>。相道既得，万国既理，天下举首而望曰：“吾相之功也。”后之人循迹而慕曰：“彼相之才也。”士或谈殷、周之理者，曰伊、傅、周、召，其百执事之勤劳而不得纪焉，犹梓人自名其功而执用者不列也<span class="comment">犹梓人五。○以上阐相道之合梓人处，凡五段。文势层叠，措词有法。</span>。大哉相乎！通是道者，所谓相而已矣<span class="comment">一赞作总结，即宕起“不知体要”一段。</span>。其不知体要者反此。以恪勤为公，以簿书为尊，衒能矜名，亲小劳，侵众官，窃取六职百役之事，听听<span class="comment">银。</span>于府庭，而遗其大者、远者焉，所谓不通是道者也<span class="comment">听听，犹龂龂，辨争貌。</span>。犹梓人而不知绳墨之曲直、规矩之方圆、寻引之短长，姑夺众工之斧斤刀锯以佐其艺，又不能备其工，以至败绩、用而无所成也。不亦谬欤<span class="comment">此就上五“犹梓人”意，反写一段。文字已毕，下另发议。</span>？</p>

<p>或曰：“彼主为室者，傥或发其私智，牵制梓人之虑，夺其世守而道谋是用，虽不能成功，岂其罪邪？亦在任之而已<span class="comment">《诗》:“如彼筑室于道谋，是用不溃于成。”言筑室而与行道之人谋之，人人得为异论，不能有成也。○此以主为室者，喻人君之任相当专一意。</span>。”余曰：不然。夫绳墨诚陈，规矩诚设，高者不可抑而下也，狭者不可张而广也。由我则固，不由我则圮<span class="comment">痞。</span>。彼将乐去固而就圮也，则卷其术，默其智，悠尔而去，不屈吾道，是诚良梓人耳。其或嗜其货利，忍而不能舍也，丧其制量，屈而不能守也，栋桡<span class="comment">闹。</span>屋坏，则曰：“非我罪也。”可乎哉？可乎哉<span class="comment">此又从梓人上喻为相者，以合则留，不合则去，不可贬道，亦不可嗜利意。</span>？</p>

<p>余谓梓人之道类于相，故书而藏之<span class="comment">喻意正意，总结一句。</span>。梓人，盖古之审曲面势者，今谓之“都料匠”云<span class="comment">审曲面势，出《考工记》。言审察五材曲直、方面形势之宜也。</span>。余所遇者，杨氏，潜其名<span class="comment">住法亦奇。</span>。</p>

<p class="kindle-cn-para-left2">前细写梓人，句句暗伏相道。后细写相道，句句回抱梓人。末又补出人主任相、为相自处两意。次序摹写，意思满畅。</p>
</div>
</body></html>