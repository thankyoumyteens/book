<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>钴潭西小丘记柳宗元</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">钴<img class="kindle-cn-inline-character" src="../Images/image00649.jpeg" alt=""/>潭西小丘记<br/><span class="small">柳宗元</span></h1>
<p>得西山后八日，寻山口西北道二百步，又得钴<span class="comment">古。</span><img class="kindle-cn-inline-character" src="../Images/image00779.jpeg" alt=""/><span class="comment">母。</span>潭。西二十五步，当湍而浚者为鱼梁<span class="comment">西山，在永州城西潇江之浒。钴<img class="kindle-cn-inline-character" src="../Images/image00780.jpeg" alt=""/>潭，在西山之西。湍，波流潆回之貌。浚，深也。鱼梁，堰石障水而空其中以通鱼之往来者。</span>。梁之上有丘焉<span class="comment">点“丘”字。</span>，生竹树<span class="comment">含下“嘉木”、“美竹”。</span>。其石之突怒偃蹇，负土而出，争为奇状者，殆不可数<span class="comment">上声。○含下“奇石”。</span>。其嵚<span class="comment">钦。</span>然相累而下者，若牛马之饮于溪；其冲然角列而上者，若熊罴之登于山<span class="comment">嵚，高耸也。冲，向也、突也。○单承石之奇状，描写一笔。</span>。</p>

<p>丘之小不能一亩，可以笼而有之<span class="comment">笼，包举也。○又点“小”字。</span>。问其主，曰：“唐氏之弃地，货而不售<span class="comment">酬。○以物售与人曰货。</span>。”问其价，曰：“止四百。”余怜而售之。李深源、元克己时同游，皆大喜，出自意外<span class="comment">叙买丘。</span>。即更取器用，铲<span class="comment">产。</span>刈秽草，伐去恶木，烈火而焚之。嘉木立，美竹露，奇石显<span class="comment">叙开辟。</span>。由其中以望，则山之高，云之浮，溪之流，鸟兽之遨游，举熙熙然回巧献技，以效兹丘之下<span class="comment">叙玩赏。</span>。枕席而卧，则清泠之状与目谋，<img class="kindle-cn-inline-character" src="../Images/image00781.jpeg" alt=""/><img class="kindle-cn-inline-character" src="../Images/image00782.jpeg" alt=""/><span class="comment">荣。</span>之声与耳谋<span class="comment"><img class="kindle-cn-inline-character" src="../Images/image00783.jpeg" alt=""/><img class="kindle-cn-inline-character" src="../Images/image00784.jpeg" alt=""/>，水回貌。</span>，悠然而虚者与神谋，渊然而静者与心谋<span class="comment">叙玩赏中，生出静机。</span>。不匝<span class="comment">簪入声。</span>旬而得异地者二<span class="comment">匝，周也。十日曰旬。○此句应起“八日”、“又得”字。</span>，虽古好事之士，或未能至焉<span class="comment">收住。下忽从小丘发出感慨，寄意更远。</span>。</p>

<p>噫！以兹丘之胜，致之沣、镐、鄠<span class="comment">户。</span>、杜<span class="comment">沣、镐、鄠、杜，俱属右扶风，汉上林苑地。</span>，则贵游之士争买者，日增千金而愈不可得。今弃是州也，农夫渔父过而陋之，价四百，连岁不能售。而我与深源、克己独喜得之，是其果有遭乎！书于石，所以贺兹丘之遭也<span class="comment">感慨不尽。</span>。</p>

<p class="kindle-cn-para-left2">前幅平平写来，意只寻常。而立名造语，自有别趣。至末从小丘上发出一段感慨，为兹丘致贺。贺兹丘，所以自吊也。</p>
</div>
</body></html>