<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>辨奸论苏洵</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">辨奸论<br/><span class="small">苏洵</span></h1>
<p>事有必至，理有固然<span class="comment">引成语起。</span>。惟天下之静者，乃能见微而知著<span class="comment">惟静故能知几，此先生自负之言也。○开端三句，言安石必乱天下，但静以观之自见，虚虚冒起全篇。</span>。月晕<span class="comment">运。</span>而风，础<span class="comment">楚。</span>润而雨<span class="comment">础，柱下石也。月旁昏气曰晕，柱础生汗曰润。</span>，人人知之<span class="comment">天地阴阳之事，人无不知。</span>。人事之推移，理势之相因，其疏阔而难知，变化而不可测者，孰与天地阴阳之事<span class="comment">人事、理势，较天地阴阳则为易知。</span>？而贤者有不知<span class="comment">欧阳公亦劝先生与荆公游。</span>，其故何也？好恶乱其中，而利害夺其外也<span class="comment">常人尚能知天地阴阳之事，而贤者反不能知人事之推移、理势之相因，盖其心汩于好恶利害，而不能静也。○此段申明起手三句意。</span>。</p>

<p>昔者<span class="comment">引证。</span>，山巨源见王衍曰：“误天下苍生者，必此人也<span class="comment">晋惠帝时，王衍为尚书令，乐广为河南令，皆善清谈。衍少时，山涛见之，叹曰：“何物老妪，生宁馨儿。然误天下苍生者，必此人也。”</span>。”郭汾<span class="comment">焚。</span>阳见卢<img class="kindle-cn-inline-character" src="../Images/image00795.jpeg" alt=""/>曰：“此人得志，吾子孙无遗类矣<span class="comment">唐德宗以杨炎、卢<img class="kindle-cn-inline-character" src="../Images/image00797.jpeg" alt=""/>同平章事。<img class="kindle-cn-inline-character" src="../Images/image00798.jpeg" alt=""/>貌丑，有才辩，悦之。时郭子仪每见宾客，姬妾不离侧。惟<img class="kindle-cn-inline-character" src="../Images/image00799.jpeg" alt=""/>至，子仪悉屏侍妾。或问其故，对曰：“<img class="kindle-cn-inline-character" src="../Images/image00800.jpeg" alt=""/>貌丑而心险，妇人见之必笑。他日<img class="kindle-cn-inline-character" src="../Images/image00801.jpeg" alt=""/>得志，吾族无遗类矣。”</span>。”自今而言之，其理固有可见者<span class="comment">理有固然。</span>。以吾观之，王衍之为人，容貌言语，固有以欺世而盗名者，然不忮<span class="comment">至。</span>不求，与物浮沉<span class="comment">无卢<img class="kindle-cn-inline-character" src="../Images/image00802.jpeg" alt=""/>之阴险。</span>。使晋无惠帝，仅得中主，虽衍百千，何从而乱天下乎<span class="comment">反照神宗，伏下“愿治之主”。</span>？卢<img class="kindle-cn-inline-character" src="../Images/image00796.jpeg" alt=""/>之奸，固足以败国，然而不学无文，容貌不足以动人，言语不足以眩世<span class="comment">无王衍之虚名。</span>。非德宗之鄙暗，亦何从而用之<span class="comment">反照神宗，伏下“愿治之主”。</span>？由是言之，二公之料二子，亦容有未必然也<span class="comment">虽理有固然，非事所必至。○此段言衍、<img class="kindle-cn-inline-character" src="../Images/image00803.jpeg" alt=""/>之奸未甚，特其遇惠帝、德宗而为乱耳。正形安石为极奸。</span>。</p>

<p>今有人<span class="comment">暗指安石。</span>，口诵孔、老之言，身履夷、齐之行，收召好名之士、不得志之人，相与造作言语，私立名字，以为颜渊、孟轲复出<span class="comment">有王衍之虚名。</span>，而阴贼险狠，与人异趣<span class="comment">有卢<img class="kindle-cn-inline-character" src="../Images/image00805.jpeg" alt=""/>之阴险。</span>。是王衍、卢<img class="kindle-cn-inline-character" src="../Images/image00804.jpeg" alt=""/>合而为一人也，其祸岂可胜<span class="comment">升。</span>言哉<span class="comment">厥后卒生靖康之祸，直是目见，非为悬断。</span>？夫面垢不忘洗，衣垢不忘浣<span class="comment">缓。</span>，此人之至情也。今也不然，衣臣虏之衣，食犬彘之食，囚首丧面，而谈诗书<span class="comment">囚不栉首。居丧者，不洗面。○明指安石。</span>，此岂其情也哉<span class="comment">从恒情勘出至奸，所谓见微知著者以此。</span>？凡事之不近人情者，鲜不为大奸慝，竖刁、易牙、开方是也<span class="comment">注见《管仲论》中。○拓开一步。</span>。以盖世之名，而济其未形之患<span class="comment">紧入本人。</span>，虽有愿治之主，好贤之相，犹将举而用之<span class="comment">规讽仁宗。</span>。则其为天下患，必然而无疑者，非特二子之比也<span class="comment">应上二子容有未然意。</span>。</p>

<p>孙子曰：“善用兵者，无赫赫之功<span class="comment">不欲有功，恐致伤人也。</span>。”使斯人而不用也，则吾言为过，而斯人有不遇之叹，孰知祸之至于此哉？不然，天下将被其祸，而吾获知言之名，悲夫<span class="comment">宁愿安石不见用，使天下以吾言为过，毋愿安石用，使天下被其祸，而吾获知言之名也。○结得淋漓感慨。</span>！</p>

<p class="kindle-cn-para-left2">介甫名始盛时，老苏作《辨奸论》，讥其不近人情。厥后新法烦苛，流毒寰宇。见微知著，可为千古观人之法。</p>
</div>
</body></html>