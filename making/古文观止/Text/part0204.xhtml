<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>石钟山记苏轼</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">石钟山记<br/><span class="small">苏轼</span></h1>
<p>《水经》云：“彭蠡<span class="comment">里。</span>之口有石钟山焉<span class="comment">彭蠡，即鄱阳湖。○引《水经》起，更典实。</span>。”郦<span class="comment">力。</span>元<span class="comment">郦道元，注《水经》。</span>以为下临深潭，微风鼓浪，水石相搏，声如洪钟<span class="comment">一说。</span>。是说也，人常疑之<span class="comment">人疑。</span>。今以钟磬置水中，虽大风浪不能鸣也，而况石乎<span class="comment">一驳，伏下“简”字案。</span>！至唐李渤<span class="comment">少室山人，唐顺宗征为左拾遗，称疾不至。</span>始访其遗踪，得双石于潭上，扣而聆之，南声函胡<span class="comment">宫音。</span>，北音清越<span class="comment">商音。</span>，枹<span class="comment">浮。</span>止响腾，馀韵徐歇<span class="comment">枹，鼓槌也。</span>。自以为得之矣<span class="comment">一说。</span>。然是说也，余尤疑之<span class="comment">余疑。</span>。石之铿然有声者，所在皆是也，而此独以钟名，何哉<span class="comment">一驳，伏下“陋”字案。</span>？</p>

<p>元丰<span class="comment">神宗年号。</span>七年六月丁丑，余自齐安舟行适临汝<span class="comment">齐安、临汝，皆邑名。</span>，而长子迈将赴饶之德兴尉<span class="comment">时公之长君苏迈，为饶州府德兴县尉。</span>，送之至湖口，因得观所谓石钟者。寺僧使小童持斧，于乱石间择其一二扣之，硿硿<span class="comment">空。</span>然<span class="comment">此即李渤之故智。</span>。余固笑而不信也<span class="comment">仍然是疑，转下有势。</span>。至其夜月明，独与迈乘小舟至绝壁下。大石侧立千尺，如猛兽奇鬼，森然欲搏人；而山上栖鹘<span class="comment">兀。</span>，闻人声亦惊起，磔磔<span class="comment">窄。</span>云霄间；又有若老人欬<span class="comment">慨。</span>且笑于山谷中者，或曰：“此鹳鹤也<span class="comment">一段点缀奇景，惨淡凄其，侵人毛发。伏下“士大夫不肯以小舟夜泊绝壁”句。</span>。”余方心动欲还<span class="comment">折笔妙。</span>，而大声发于水上，噌<span class="comment">增。</span>吰<span class="comment">宏。</span>如钟鼓不绝<span class="comment">噌吰，钟声。</span>。舟人大恐。徐而察之，则山下皆石穴罅<span class="comment"><img class="kindle-cn-inline-character" src="../Images/image00807.jpeg" alt=""/>去声。</span>，不知其浅深，微波入焉，涵澹<span class="comment">谈。</span>澎<span class="comment">烹。</span>湃<span class="comment">派。</span>而为此也<span class="comment">一处见闻得其实。</span>。舟回至两山间，将入港<span class="comment">讲。</span>口，有大石当中流，可坐百人，空中而多窍，与风水相吞吐，有窾<span class="comment">款。</span>坎镗<span class="comment">汤。</span>鞳<span class="comment">榻。</span>之声<span class="comment">窾坎镗鞳，钟鼓声。</span>，与向之噌吰者相应，如乐作焉<span class="comment">两处见闻得其实。</span>。因笑谓迈曰：“汝识之乎？噌吰者，周景王之无射<span class="comment">亦。</span>也<span class="comment">无射，周景王所铸钟名。</span>；窾坎镗鞳者，魏庄子之歌钟也<span class="comment">魏庄子，晋大夫。○两处石声，与古钟声无异。</span>。古之人不余欺也<span class="comment">始知古人以钟名石为不谬。</span>! ”</p>

<p>事不目见耳闻而臆断其有无，可乎<span class="comment">人谓石置水中不能鸣，盖臆断耳。</span>？郦元之所见闻殆与余同，而言之不详<span class="comment">简。</span>；士大夫终不肯以小舟夜泊绝壁之下，故莫能知；而渔工水师虽知而不能言，此世所以不传也<span class="comment">破“人常疑之”句。</span>。而陋者乃以斧斤考击而求之，自以为得其实<span class="comment">破“余尤疑之”句。</span>。余是以记之，盖叹郦元之简，而笑李渤之陋也<span class="comment">结出。</span>。</p>

<p class="kindle-cn-para-left2">世人不晓石钟命名之故，始失于旧注之不详，继失于浅人之俗见。千古奇胜，埋没多少！坡公身历其境，闻之真，察之晰，从前无数疑案，一一破明。悦心快目！</p>
</div>
</body></html>