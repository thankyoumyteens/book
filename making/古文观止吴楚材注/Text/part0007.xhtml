<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>周郑交质左传·隐公三年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">周郑交质<br/><span class="small">左传·隐公三年</span></h1>
<p>郑武公、庄公为平王卿士<span class="comment">父子俱秉周政。</span>。王贰于虢<span class="comment">王病郑之专，欲分政于虢公。</span>，郑伯<span class="comment">庄公。</span>怨王<span class="comment">“贰”与“怨”，俱根心上来，伏下“信不由中”。</span>。王曰：“无之<span class="comment">只用“无之”二字支吾，全是小儿畏扑光景。</span>。”故周、郑交质<span class="comment">至。○质，物相质当也。君权替，臣纪废，自此极矣。</span>。王子狐为质于郑，郑公子忽为质于周<span class="comment">平王子名狐，郑公子名忽。○先言王出质而后言郑出质者，明郑伯逼王立质毕，而后聊以公子塞责，是恶平王先与人质也。</span>。王崩，周人将畀虢公政<span class="comment">畀，与也。将者，未决之辞。却为郑庄窥破。故王以三月崩，而祭足以四月寇，言其疾也。</span>。四月郑祭<span class="comment">债。</span>足<span class="comment">即祭仲。</span>帅<span class="comment">率。</span>师取温之麦。秋，又取成周之禾<span class="comment">温，周邑名。成周，今洛阳县。○书温又书成周者，四月犹温，秋则径入成周。写郑庄之恶，不唯无君，直是异样惨毒。</span>。周、郑交恶<span class="comment">如字。○叙事止此。下皆左氏断辞。</span>。</p>

<p>君子曰：“信不由中，质无益也<span class="comment">一句喝倒交质之非。</span>。明恕而行，要<span class="comment">平声。</span>之以礼，虽无有质，谁能间<span class="comment">去声。</span>之<span class="comment">明则不欺，恕则不忌，所谓由中之信也。言本明恕而行，又以礼文，彼此要结，虽不以子交质，谁能离间之也。</span>？苟有明信<span class="comment">推开一步说。</span>，涧、溪、沼、沚之毛<span class="comment">山夹水曰涧。水注川曰溪。方池曰沼。小渚曰沚。毛，草也，即下文所谓菜也。</span>, <img class="kindle-cn-inline-character" src="../Images/image00651.jpeg" alt=""/>、蘩、蕰藻之菜<span class="comment"><img class="kindle-cn-inline-character" src="../Images/image00653.jpeg" alt=""/>，大萍也。蘩，白蒿也。蕰藻，聚藻也。皆生于涧、溪、沼、沚，可以为菜者。</span>，筐、筥<span class="comment">举。</span>、锜<span class="comment">奇。</span>、釜之器<span class="comment">方曰筐，圆曰筥，皆竹器。有足曰锜，无足曰釜，皆鼎属。</span>，潢<span class="comment">黄。</span>汙、行潦之水<span class="comment">潢汙，停水也。行潦，流水也。</span>，可荐于鬼神，可羞于王公<span class="comment">荐，祭也。羞，进也。○以上七句，言至薄之物，犹可借明信以为祭祀燕享。</span>，而况君子结二国之信，行之以礼，又焉<span class="comment">烟。</span>用质<span class="comment">此通言凡结信者，不得用质，非专指周、郑也。○上言要之以礼，此又言行之以礼，全是恶周、郑交质之非礼也。</span>? 《风》有《采蘩》、《采<img class="kindle-cn-inline-character" src="../Images/image00652.jpeg" alt=""/>》, 《雅》有《行苇》、《泂<span class="comment">迥。</span>酌》<span class="comment">《采蘩》、《采<img class="kindle-cn-inline-character" src="../Images/image00654.jpeg" alt=""/>》, 《国风》二篇名。义取于不嫌薄物。《行苇》、《泂酌》, 《大雅》二篇名。《行苇》篇，义明忠厚。《泂酌》篇，义取虽行潦可以供祭。</span>，昭忠信也<span class="comment">此四诗者，明有忠信之行，虽薄物皆可用也。○引诗作结。以“蘩”、“<img class="kindle-cn-inline-character" src="../Images/image00655.jpeg" alt=""/>”、“苇”、“酌”等字与“涧、溪、沼、沚”十六字相映照，而仍以“忠信”字关应“信不由中”，风韵悠然。</span>。”</p>

<p class="kindle-cn-para-left2">通篇以“信”、“礼”二字作眼。平王欲退郑伯而不能退，欲进虢公而不敢进，乃用虚词欺饰，致行敌国质子之事，是不能处己以信而驭下以礼矣。郑庄之不臣，平王致之也。曰“周郑”，曰“交质”，曰“二国”，寓讥刺于不言之中矣。</p>
</div>
</body></html>