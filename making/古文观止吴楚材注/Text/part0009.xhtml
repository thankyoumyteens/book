<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>臧僖伯谏观鱼左传·隐公五年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">臧僖伯谏观鱼<br/><span class="small">左传·隐公五年</span></h1>
<p>春，公将如棠观鱼<span class="comment">同“渔”。</span>者<span class="comment">如，往也。棠，鲁之远地。隐公将往棠地陈鱼而观之。</span>。</p>

<p>臧僖伯<span class="comment">公子<img class="kindle-cn-inline-character" src="../Images/image00656.jpeg" alt=""/>。</span>谏曰：“凡物不足以讲大事，其材不足以备器用，则君不举焉<span class="comment">物，鸟兽之属。讲，习也。大事，谓祀与戎也。材，谓皮革齿牙、骨角毛羽也。器用，军国之资。举，行也。此言君人之道，以军国祀戎为重，以游观宴乐为轻。○提出“君”字作主。三句是一篇之纲领。</span>。君将纳民于轨、物者也<span class="comment">一定者为轨，当然者为物。○承上“君”字转下，见得君之所举，关系甚大。“轨”字承“凡物”句，“物”字承“其材”句，观下文自见。</span>。故讲事以度<span class="comment">铎。</span>轨量谓之轨<span class="comment">轨有差等曰量。</span>。取材以章物采谓之物<span class="comment">物有华饰曰采。</span>。不轨不物谓之乱政。乱政亟<span class="comment">器。</span>行，所以败也<span class="comment">反收四句，以明“则君不举”之故。</span>。故春蒐<span class="comment">搜。</span>、夏苗、秋狝<span class="comment">先上声。</span>、冬狩<span class="comment">蒐、苗、狝、狩，皆猎名。蒐，搜索，择取不孕者。苗，为苗除害也。狝，杀也。以杀为名，顺秋气也。狩，围守也。冬物毕成，获则取之，无所择也。</span>，皆于农隙以讲事也<span class="comment">四时讲武，各因农力之闲。</span>。三年而治兵，入而振旅<span class="comment">虽四时讲武，犹复三年而大习。出曰治兵，入曰振旅。振，整也。旅，众也。谓整众而还也。</span>。归而饮至<span class="comment">归乃告至于庙而饮。</span>，以数<span class="comment">上声。</span>军实<span class="comment">以计军徒器械及所获之数。</span>。昭文章<span class="comment">昭，著也。君、大夫、士，车服旌旗，各有文章。</span>，明贵贱<span class="comment">田猎之制，贵者先杀。所以明君、大夫、士、庶人之贵贱。</span>，辨等列<span class="comment">辨上下之等第行列。坐作进退皆是也。</span>，顺少<span class="comment">去声。</span>长<span class="comment">掌。○出则少者在前，趋敌之义；还则少者在后，殿师之义。所谓顺也。</span>，习威仪也<span class="comment">皆所以讲习上下之威仪也。○此一段，应“讲大事”句。</span>。鸟兽之肉不登于俎<span class="comment">谓不足登于俎，以供祭祀。</span>，皮革、齿牙、骨角、毛羽不登于器<span class="comment">谓不足登于法度之器，以为采饰。</span>，则君不射<span class="comment">石。</span>，古之制也<span class="comment">君不亲射，此古先王之法制。○此一段，应“备器用”句。</span>。若夫山林、川泽之实，器用之资，皂隶之事，官司之守，非君所及也<span class="comment">山林，谓材木樵薪之类。川泽，谓菱芡鱼鳖之类。所资取以为器用者，是贱臣皂隶之事，小臣有司之职，非君之所亲也。○此一段，应“君不举”句。</span>。”</p>

<p>公曰：“吾将略地焉<span class="comment">言，欲按行边境，不专为观鱼也。○饰说。</span>。”遂往，陈鱼而观之<span class="comment">陈，设张也。公大设捕鱼之具而观之。</span>。</p>

<p class="content">僖伯称疾不从。</p>
<p>书曰“公矢鱼于棠<span class="comment">矢，亦陈也。</span>”，非礼也，且言远地也<span class="comment">非礼便是乱政。棠实他境，故曰远地。</span>。</p>

<p class="kindle-cn-para-left2">隐公以观鱼为无害于民，不知人君举动关系甚大。僖伯开口便提出“君”字，说得十分郑重，中间历陈典故，俱与观鱼映照，盖观鱼正与纳民轨物相反，末以非礼斥之，隐然见观鱼即为乱政，不得视为小节而可以纵欲逸游也。</p>
</div>
</body></html>