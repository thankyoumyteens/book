<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>臧哀伯谏纳郜鼎左传·桓公二年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">臧哀伯谏纳郜鼎<br/><span class="small">左传·桓公二年</span></h1>
<p>夏四月，取郜<span class="comment">告。</span>大鼎于宋。纳于大<span class="comment">泰。</span>庙<span class="comment">宋华督弑殇公，恐诸侯讨己，故以郜国所造之鼎赂鲁。桓公至是取所赂之鼎于宋，纳于大庙。○曰“取”、曰“纳”，书法凛然。</span>，非礼也<span class="comment">受弑逆者之赂器，以污宗庙，非礼之甚也。○断一句。</span>。</p>

<p>臧哀伯<span class="comment">鲁大夫，僖伯之子。</span>谏曰：“君人者，将昭德塞违，以临照百官，犹惧或失之，故昭令德以示子孙<span class="comment">言人君者，将昭明善德，闭塞邪违，以显示百官，如日月之临照焉，犹恐不能世守而弗失，故复以其德之最善者昭著于物，以垂示子孙。○“昭德”、“塞违”并提，是一篇主意，然“昭德”正所以“塞违”也，故下历言“昭德”之实。</span>。是以清庙茅屋<span class="comment">清庙，肃然清净之庙也。茅屋，以茅饰屋也。</span>，大路越<span class="comment">活。</span>席<span class="comment">大路，祀天车，朴素无饰。越席，结草为席也。</span>，大<span class="comment">泰。</span>羹不致<span class="comment">大羹，大古之羹，肉汁也。不致，谓无盐梅之和也。</span>，粢食<span class="comment">嗣。</span>不凿<span class="comment">作。○黍稷曰粢。凿，精米也，一石舂为八斗。</span>，昭其俭也<span class="comment">俭约不敢奢侈。○“昭令德以示子孙”者一。</span>。袞、冕、黻、珽<span class="comment">挺。○袞，画衣。冕，冠也。黻，蔽膝也。珽，玉笏也。</span>，带、裳、幅<span class="comment">璧。</span>、舄<span class="comment">昔。○带，革带。裳，下衣。幅，今之行縢，即裹脚也。舄，复履也。</span>，衡、<img class="kindle-cn-inline-character" src="../Images/image00657.jpeg" alt=""/><span class="comment">耽上声。</span>、纮<span class="comment">宏。</span>、<img class="kindle-cn-inline-character" src="../Images/image00658.jpeg" alt=""/><span class="comment">延。○衡，维持冠者。<img class="kindle-cn-inline-character" src="../Images/image00659.jpeg" alt=""/>，冠之垂者。<img class="kindle-cn-inline-character" src="../Images/image00660.jpeg" alt=""/>，缨从下而上者。<img class="kindle-cn-inline-character" src="../Images/image00661.jpeg" alt=""/>，冠上覆者。</span>，昭其度也<span class="comment">尊卑各有制度。○“昭令德以示子孙”者二。</span>。藻、率<span class="comment">律。</span>、鞞<span class="comment">丙。</span>、鞛<span class="comment">卜上声。○藻、率，以韦为之，所以借玉也。佩刀之鞘，上饰曰鞞，下饰曰鞛。</span>，鞶<span class="comment">盘。</span>、厉、游<span class="comment">留。</span>、缨<span class="comment">鞶，大带。厉，大带之垂者。游，旌之末垂者。缨，马饰。</span>，昭其数也<span class="comment">尊卑各有等数。○“昭令德以示子孙”者三。</span>。火、龙、黼、黻<span class="comment">火，画火也。龙，画龙也。黑与白谓之黼，黑与青谓之黻。龙，画于衣。火、黼、黻，绣于裳。</span>，昭其文也<span class="comment">上下各有文章。○“昭令德以示子孙”者四。</span>。五色比象<span class="comment">车服器械之有五色，皆以比象天地四方。</span>，昭其物也<span class="comment">大小各有物色。○“昭令德以示子孙”者五。</span>。钖<span class="comment">扬。</span>、鸾、和、铃<span class="comment">四者皆铃类，钖在马额，鸾在镳，和在衡，铃在旂。</span>，昭其声也<span class="comment">四者齐声，自然节奏。○“昭令德以示子孙”者六。</span>。三辰旂旗<span class="comment">三辰，日月星也，画于旂旗。交龙为旂，熊虎为旗。</span>，昭其明也<span class="comment">旌旗灿烂，象天之明。○“昭令德以示子孙”者七。</span>。夫德，俭而有度，登降有数，文、物以纪之，声、明以发之，以临照百官。百官于是乎戒惧，而不敢易纪律<span class="comment">登降，谓有损益。纪，维也。发，扬也。纪律，纪纲、法律也。○总“昭德”作一收。戒惧，而不敢易纪律，即所以“塞违”也。</span>。今灭德立违<span class="comment">今受赂立督，是不昭德而灭德，不塞违而立违。</span>，而寘<span class="comment">同“置”。</span>其赂器于大庙<span class="comment">寘，犹纳也。</span>，以明示百官。百官象之，其又何诛焉<span class="comment">象，效尤也。诛，责也。○不可纳者一。</span>？国家之败，由官邪也<span class="comment">由百官之违邪。</span>。官之失德，宠赂章也<span class="comment">谓宠臣之受贿赂，章明而无所忌惮也。</span>。郜鼎在庙，章孰甚焉<span class="comment">大庙，百官助祭之所。章明昭著，莫过于此。○不可纳者二。</span>？武王克商迁九鼎于雒<span class="comment">同洛。</span>邑<span class="comment">九鼎，夏禹所铸，三代相传，以为有国之宝。武王克商，迁九鼎于成周之雒邑。</span>，义士犹或非之<span class="comment">义士，伯夷之属。</span>，而况将昭违乱之赂器于大庙，其若之何<span class="comment">其见非于义士必甚。○不可纳者三。○历言灭德立违之失，以见赂鼎当速出之于庙也。</span>? ”公不听<span class="comment">仍寘大庙。</span>。</p>

<p>周内史<span class="comment">大夫官。</span>闻之，曰：“臧孙达<span class="comment">即哀伯。</span>其有后于鲁乎<span class="comment">僖伯谏隐观鱼，其子哀伯谏桓纳鼎，积善之家，必有馀庆，故曰“有后于鲁”。</span>！君违，不忘谏之以德<span class="comment">桓公虽灭德立违，哀伯惓惓不忘谏之以昭德。○“昭德塞违”总结。</span>。”</p>

<p class="kindle-cn-para-left2">劈头将“昭德塞违”四字提纲，而“塞违”全在“昭德”处见，故中间节节将“昭”字分疏，见庙堂中何一非令德所在，则大庙容不得违乱赂鼎可知，后复将“塞违”意分作三样写法，以冀君之一寤而出鼎，故曰“不忘”。</p>
</div>
</body></html>