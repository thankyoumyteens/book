<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>郑子家告赵宣子左传·文公十七年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">郑子家告赵宣子<br/><span class="small">左传·文公十七年</span></h1>
<p>晋侯<span class="comment">灵公。</span>合诸侯于扈<span class="comment">户。○扈，郑地。</span>，平宋也<span class="comment">平宋乱以立文公。</span>。于是晋侯不见郑伯<span class="comment">穆公。</span>，以为贰于楚也<span class="comment">以其有二心于楚，故不与相见。</span>。</p>

<p>郑子家<span class="comment">公子归生。</span>使执讯而与之书<span class="comment">执讯，通讯问之官。</span>，以告赵宣子<span class="comment">晋卿赵盾。</span>，曰<span class="comment">下皆书辞。</span>:“寡君即位三年，召蔡侯<span class="comment">庄公。</span>而与之事君<span class="comment">君，晋襄公。</span>。九月，蔡侯入于敝邑以行。敝邑以侯宣多<span class="comment">郑大夫。</span>之难<span class="comment">去声。○侯宣多以援立穆公之故，恃宠专权而作乱。</span>，寡君是以不得与蔡侯偕。十一月，克减侯宣多<span class="comment">克减，少除其难也。</span>，而随蔡侯以朝<span class="comment">潮。</span>于执事<span class="comment">踵蔡庄公朝晋之后，即来朝也。○朝襄一。</span>。十二年六月，归生<span class="comment">子家自称名。</span>佐寡君之嫡夷<span class="comment">郑太子名夷。</span>，以请陈侯<span class="comment">共公。</span>于楚，而朝诸君<span class="comment">陈共公将朝晋而畏楚，故归生辅太子夷，先为请命于楚。君，晋灵公。○朝灵二。</span>。十四年七月，寡君又朝以蒇<span class="comment">谄。</span>陈事<span class="comment">蒇，成也。郑穆又亲朝，以成往年陈共之好。○朝灵三。</span>。十五年五月，陈侯<span class="comment">灵公。</span>自敝邑往朝于君<span class="comment">陈灵新即位，自郑入朝。○朝灵四。</span>。往年正月，烛之武<span class="comment">郑大夫。</span>往朝夷也<span class="comment">烛之武又辅太子夷往朝于晋。“往朝夷”三字是倒语。○朝灵五。</span>。八月，寡君又往朝<span class="comment">郑穆又亲朝。○朝灵六。○已上叙朝晋之数，叙朝晋之年，叙朝晋之月，叙朝晋之人。真是账簿皆成妙文。下复结算一通，妙，妙。</span>。以陈、蔡之密迩于楚，而不敢贰焉，则敝邑之故也<span class="comment">陈、蔡之朝，皆郑之功。○结上召蔡侯、请陈侯、往朝君三事。</span>。虽敝邑之事君，何以不免<span class="comment">无论陈、蔡，虽以郑自己事晋而言，何以不免于罪？○百忙中复作此二语，以起下二层意，何等委婉。</span>？在位之中，一朝于襄，而再见<span class="comment">现。</span>于君<span class="comment">结上随蔡侯蒇陈事，又往朝三事。</span>。夷与孤之二三臣相及于绛<span class="comment">夷，郑太子。孤，谓君也。二三臣，谓烛之武及子家自谓。绛，晋都邑。相及于绛，谓朝晋不绝也。○结上归生佐夷、烛之武往朝夷二事。</span>。虽我小国，则蔑以过之矣<span class="comment">郑虽小国，其事晋无以过之矣。○又总结一笔，遒紧。</span>。今大国曰：‘尔未逞吾志<span class="comment">逞，快也。○只一句点题。</span>。’敝邑有亡，无以加焉<span class="comment">郑国唯有灭亡而已，不能复加其事晋之礼也。○八字激切而沉痛。下乃引古人成语，曲曲转出不能复事晋意。</span>。古人有言曰：‘畏首畏尾，身其馀几<span class="comment">上声。○既畏首，又畏尾，则身之不畏者，有几何哉？</span>? ’又曰：‘鹿死不择音<span class="comment">同“荫”。○鹿将死，不暇择庇荫之所。</span>。’小国之事大国也，德，则其人也；不德，则其鹿也<span class="comment">德，恩恤也。言以人视我，我还是人；以鹿视我，我便是鹿。○奇思创解。</span>。铤<span class="comment">挺。</span>而走险，急何能择<span class="comment">铤，疾走貌。鹿知死而走险，何暇择荫？国知危而事大，何暇择邻？皆由急则生变也。</span>？命之罔极，亦知亡矣<span class="comment">晋命过苛，无有穷极。事之亦亡，叛之亦亡，郑已知之矣。○“亡”字呼应。</span>，将悉敝赋以待于<img class="kindle-cn-inline-character" src="../Images/image00662.jpeg" alt=""/><span class="comment">酬。</span>，唯执事命之<span class="comment">赋，兵也。<img class="kindle-cn-inline-character" src="../Images/image00663.jpeg" alt=""/>，晋郑之境。言将尽起郑兵，以待于<img class="kindle-cn-inline-character" src="../Images/image00664.jpeg" alt=""/>地，唯听晋执事之命令也。○收紧敌晋意。</span>。文公二年，朝于齐。四年，为<span class="comment">去声。</span>齐侵蔡，亦获成于楚<span class="comment">郑文公二年，朝于齐桓公。后复从齐侵蔡，蔡属楚而郑为齐侵之。宜获罪于楚，而反获成。○晋责郑贰于楚，忽反写楚之宽大以讽晋。奇妙。</span>。居大国之间，而从于强令，岂其罪也<span class="comment">郑居晋、楚之间，而从于大国之强令，未可执以为罪。言贰楚出于不得已也。○开胸放喉，索性承认，妙，妙。</span>？大国若弗图，无所逃命<span class="comment">晋若弗图恤郑国，则唯晋所命，不敢逃避也。○结语，多少激烈愤懑！</span>。”</p>

<p>晋巩<span class="comment">拱。</span>朔<span class="comment">晋大夫。</span>行成于郑，赵穿<span class="comment">晋卿。</span>、公婿池<span class="comment">晋侯女婿。</span>为质<span class="comment">至。</span>焉<span class="comment">晋见郑之词强，故使巩朔行成。而赵穿、公婿池为质于郑以示信。此以见晋之失政，而霸业之衰也。</span>。</p>

<p class="kindle-cn-para-left2">前幅写事晋唯谨，逐年逐月算之，犹为兢兢畏大国之言。后幅写到晋之不知恤小，郑亦不能复耐，竟说出贰楚亦势之不得不然，晋必欲见罪，我亦顾忌不得许多。一团愤懑之气，令人难犯，所以晋人竟为之屈。</p>
</div>
</body></html>