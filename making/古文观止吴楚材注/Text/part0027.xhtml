<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>齐国佐不辱命左传·成公二年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">齐国佐不辱命<br/><span class="small">左传·成公二年</span></h1>
<p>晋师从齐师<span class="comment">齐师败走，晋师追之。</span>，入自丘舆，击马陉<span class="comment">刑。○丘舆、马陉，皆齐邑。</span>。齐侯使宾媚人<span class="comment">宾姓，媚人族，即国佐也。</span>赂以纪甗<span class="comment">演。</span>、玉磬与地<span class="comment">甗，玉甑也。玉甑、玉磬，皆灭纪所得者。地，鲁、卫之侵地。</span>。“不可，则听客之所为<span class="comment">言晋人不许，则听其所为，欲战则更战也。客，指晋人。○此句并顷公语意夹入，妙。伏下“寡君之命使臣则有辞”一段。</span>。”</p>

<p>宾媚人致赂，晋人不可<span class="comment">晋人果不许。</span>，曰：“必以萧同叔子为质<span class="comment">至。</span>，而使齐之封内尽<span class="comment">津上声。</span>东其亩<span class="comment">萧，国名。同叔，萧君字，其女嫁于齐，即顷公之母。晋人欲质其母，而不便直言，故称萧同叔子。言必以萧同叔子为质于晋，而使齐国境内田亩皆从东西而行，则我师舍去矣。○重上句，下句带说，故用“而”字转下。盖前此晋郤克与臧孙许同时而聘于齐，顷公之母踊于棓而窥客，则客或跛、或眇，于是使跛者迓跛者，使眇者迓眇者。夫妇人窥客，已是失体，矧侮客以取快乎？出尔反尔，无足怪也。</span>。”对曰：“萧同叔子非他，寡君之母也<span class="comment">只“非他”二字，多少郑重。妙。</span>。若以匹敌，则亦晋君之母也<span class="comment">若以齐、晋比并言之，则齐之母，犹晋之母。其为国君之母，则一也。○陪一句，更凛然。</span>。吾子布大命于诸侯，而曰必质其母以为信，其若王命何<span class="comment">其若先王孝治天下之命何？○上不便。</span>？且是以不孝令也<span class="comment">且欲令人皆蹈不孝之行。○下不便。</span>。《诗》曰：‘孝子不匮，永锡尔类<span class="comment">《诗·大雅·既醉》篇。言孝子爱亲之心，无有穷匮，又以孝道长赐汝之族类。</span>。’若以不孝令于诸侯，其无乃非德类也乎<span class="comment">晋既以不孝号令诸侯，是非以孝德赐及同类矣。○已上破“为质”句。</span>？先王疆理天下，物土之宜，而布其利<span class="comment">疆者，为之大界也。理者，定其沟涂也。物，相也。相土之宜，而分布其利。</span>。故《诗》曰：‘我疆我理，南东其亩<span class="comment">《诗·小雅·南山》篇。或东西其亩，或南北其亩，皆相土宜，而布其利也。言东南则西北在其中。</span>。’今吾子疆理诸侯，而曰‘尽东其亩’而已，唯吾子戎车是利，无顾土宜，其无乃非先王之命也乎<span class="comment">井田之制，沟洫纵横，兵车难过。今欲尽东其亩，则晋之伐齐，循垄东行，其势甚易，是唯晋兵车是利，而不顾地势东西南北所宜，非先王疆理土宜之命矣。○已上破“东亩”句。○两“其无乃非”句应。</span>？反先王则不义，何以为盟主？其晋实有阙<span class="comment">上分两层辨驳，此总括数语，下复畅言之。</span>。四王之王<span class="comment">去声。</span>也，树德而济同欲焉<span class="comment">四王，禹、汤、文、武也。皆树立德教，而济人心之所同欲。○树德，照上“德类”。济同欲，照上土宜布利。</span>；五伯<span class="comment">如字。</span>之霸也，勤而抚之，以役王命<span class="comment">伯，长也。夏昆吾，商大彭、豕韦，周齐桓、晋文，皆勤劳而怀抚诸侯，以服事树德、济同欲之王命。</span>。今吾子求合诸侯，以逞无疆之欲<span class="comment">指质母、东亩而言。</span>,《诗》曰：‘布政优优，百禄是遒<span class="comment">《诗·商颂·长发》篇。优优，宽和也。遒，聚也。</span>。’子实不优，而弃百禄，诸侯何害焉<span class="comment">晋质母、东亩二令，实不宽和，而先自弃其福禄，又何能为诸侯之害乎？○晋人所命，本欲害齐，而国佐却以为何害，妙绝。○已上言晋实有阙，不得为盟主，以足上二段之意。</span>？不然<span class="comment">若终不见许。</span>，寡君之命使<span class="comment">去声。</span>臣，则有辞矣<span class="comment">寡君之命我使臣，已有辞说，意如下文所云。○上分责二段，又总责一段。此忽如饥鹰，撇然一转。</span>。曰<span class="comment">下皆齐侯命辞。</span>：‘子以君师辱于敝邑，不腆<span class="comment">忝。</span>敝赋，以犒从<span class="comment">去声。</span>者<span class="comment">腆，厚也。赋，兵也。言齐有不厚颓敝之兵，以犒晋师。○战而曰犒，婉辞。</span>。畏君之震，师徒挠败<span class="comment">畏君师之震动，以故齐兵挠曲而致败衂。</span>。吾子惠徼<span class="comment">骄。</span>齐国之福<span class="comment">言我以吾子之惠，而得徼齐国之福。</span>，不泯其社稷，使继旧好<span class="comment">去声。</span>，唯是先君之敝器、土地不敢爱<span class="comment">敝器，谓甗磬也。</span>。子又不许<span class="comment">应上“晋人不可”。</span>，请收合馀烬<span class="comment">荩。</span>，背<span class="comment">佩。</span>城借一<span class="comment">烬，火馀木也。以喻齐战败之馀意，言欲以已败之兵，背齐城而更借一战。</span>。敝邑之幸，亦云从也；况其不幸，敢不唯命是听<span class="comment">言齐幸而得胜，亦当唯晋命是从，况其不幸而又战败，敢不唯晋命之是听乎？曰“从”曰“听”，即听从质母、东亩之命。○已上言齐既以赂求不免，势必决战，胜与不胜，虽未可知，总在既战后再听从晋命也。极痛快语，而却出以婉顺。</span>? '”</p>

<p class="kindle-cn-para-left2">先驳晋人质母、东亩二语，屡称王命以折之，如山压卵，已令气沮；后总结之，又再翻起。将寡君之命，从使臣口中婉转发挥，既不欲唐突，复不肯乞哀。即无鲁、卫之请，晋能悍然不应乎？</p>
</div>
</body></html>