<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>吕相绝秦左传·成公十三年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">吕相绝秦<br/><span class="small">左传·成公十三年</span></h1>
<p>晋侯<span class="comment">厉公。</span>使吕相<span class="comment">去声。○魏锜之子。</span>绝秦<span class="comment">成十一年，秦、晋盟于令狐。秦桓公归而叛盟，故厉公使吕相数其罪而绝之。</span>，曰<span class="comment">下皆吕相口宣君命。</span>：</p>

<p>“昔逮<span class="comment2">【昔逮：自从。】</span>我<span class="comment">晋。</span>献公及<span class="comment">秦。</span>穆公相好<span class="comment">去声。</span>，戮力<span class="comment2">【戮（lù）力：并力。】</span>同心，申<span class="comment2">【申：表明。这里是确定的意思。】</span>之以盟誓，重<span class="comment2">【重：加重。】</span>之以昏<span class="comment">同“婚”。</span>姻<span class="comment">从秦、晋相好说起。</span>。天祸晋国<span class="comment">骊姬之难。</span>，文公<span class="comment">重耳。</span>如齐，惠公<span class="comment">夷吾。</span>如秦<span class="comment">重耳奔狄及齐，齐桓公妻之。夷吾奔梁，赂秦以求纳。</span>。无禄<span class="comment2">【无禄：无福禄，不幸。】</span>，献公即世<span class="comment2">【即世：去世。】</span><span class="comment">晋无福禄，而献公卒。</span>。穆公不忘旧德<span class="comment">应“相好”。</span>，俾<span class="comment2">【俾：bǐ，使。】</span>我惠公用<span class="comment2">【用：因而。】</span>能奉祀于晋<span class="comment">僖十年，穆公纳夷吾于晋，为惠公。○说秦德轻。</span>。又不能成大勋<span class="comment2">【大勋：大功。】</span>，而为韩之师<span class="comment">僖十五年，秦伐晋，战于韩原，获惠公。○说秦为德不终。是秦第一罪案。</span>。亦悔于厥心，用集我文公，是穆之成<span class="comment2">【成：成全。】</span>也<span class="comment">惠公卒，怀公立，穆公纳重耳于晋，为文公。是穆成安晋之功也。○作一顿，说秦德轻。</span>。</p>

<p>“文公躬<span class="comment2">【躬：亲自。】</span>擐<span class="comment2">【擐（huàn）：穿。】</span>甲胄，跋履山川，逾越险阻，征<span class="comment2">【征：率领。】</span>东之诸侯，虞、夏、商、周之胤<span class="comment2">【胤（yìn）：后代。】</span>而朝诸秦<span class="comment">擐，贯也。胤，嗣也。文公备历艰难，以率东方之诸侯，皆四代帝王之嗣，而西向朝秦。○二十九字作一句读。</span>，则亦既报旧德矣<span class="comment">应“旧德”。又作一顿，说晋有报，即宕下以叙晋德。</span>。郑人怒<span class="comment2">【怒：侵犯。】</span>君之疆埸<span class="comment2">【疆埸（yì）：边境。埸，疆界。】</span>，我文公帅<span class="comment">率。</span>诸侯及秦围郑<span class="comment">怒，犹犯也。○诬秦。僖三十年，郑贰于楚，文公与秦围之，郑未尝犯秦，亦无诸侯之师。○说晋德重。</span>。秦大夫不询于我寡君，擅及郑盟<span class="comment">郑使烛之武见秦穆公，穆公背晋而私与郑盟。不敢斥言，故托言秦大夫。○是言秦第二罪案。</span>。诸侯疾之，将致命<span class="comment2">【致命：拼死决战。】</span>于秦<span class="comment">皆欲致死命以讨秦。○诬秦。无诸侯致命之事。</span>。文公恐惧，绥靖<span class="comment2">【绥靖：安抚、平定。】</span>诸侯，秦师克还<span class="comment">旋。</span>无害<span class="comment">不敢怨秦背己，反保全其师。</span>，则是我有大造<span class="comment2">【造：恩德。】</span>于西也<span class="comment">又作一顿，说晋大有德于秦，能自占地步。</span>。</p>

<p>“无禄，文公即世，穆为不弔<span class="comment2">【吊】</span>，蔑死我君<span class="comment">以文公死为无知而轻蔑之。</span>，寡我襄公<span class="comment">以襄公新立为寡弱，而陵忽<span class="comment2">【陵忽：欺凌轻慢。】</span>之。</span>，迭<span class="comment2">【迭：通“轶”（yì），突然侵袭。】</span>我殽地<span class="comment">迭，侵突也。穆公从杞子之谋，潜师以袭郑，道过晋之殽地。</span>，奸绝<span class="comment2">【奸绝：拒绝。奸，通“扞（hàn）”。​】</span>我好<span class="comment">奸犯断绝，不复与我和好。</span>，伐我保城<span class="comment2">【保城：小城。】</span><span class="comment">诬秦。袭郑时，无伐晋保城之事。</span>，殄灭<span class="comment2">【殄（tiǎn）灭：毁灭。】</span>我费<span class="comment2">【bì】</span>滑<span class="comment">还入声。○滑，姬姓国，都于费。秦袭郑无功，乃灭滑还。</span>，散离我兄弟<span class="comment">滑与晋为同姓兄弟。</span>，扰乱我同盟<span class="comment">滑、郑皆从晋，是为晋同盟之国。</span>，倾覆<span class="comment">福。</span>我国家<span class="comment">秦伐滑、图郑，是欲倾危覆灭晋之国家。○叠写九个“我”字。○是秦第三罪案。</span>。我襄公未忘君之旧勋<span class="comment">未忘穆公纳文公之勋。○折一笔。</span>，而惧社稷之陨<span class="comment">实恐晋为秦灭。</span>，是以有殽之师<span class="comment">僖三十三年，晋败秦于殽。○我“是以有”一，言殽师出于万不得已也。</span>。犹愿赦罪<span class="comment2">【赦罪：求和解。】</span>于穆公<span class="comment">晋虽有殽师之失，犹愿求解于秦。○“犹愿”二字，紧接无痕，妙。</span>。穆公弗听<span class="comment">不肯释憾。</span>，而即<span class="comment2">【即：接近。】</span>楚谋我<span class="comment">文十四年，楚斗克囚于秦。至是秦使归楚，求成以谋晋。</span>。天诱<span class="comment2">【诱：引导。】</span>其衷<span class="comment2">【衷：内心。】</span>，成王陨命<span class="comment">幸天默诱人心，而商臣弑楚成王。</span>，穆公是以不克逞<span class="comment2">【逞：满足，施展。】</span>志于我<span class="comment">楚有篡弑之祸，穆公是以不能快意于晋。设使成王未陨，而即楚谋我之志成矣。○是秦第四罪案。○自献公即世至此，作一截，是历数秦穆之罪。</span>。</p>

<p>“穆<span class="comment">秦。</span>、襄<span class="comment">晋。</span>即世，康<span class="comment">秦。</span>、灵<span class="comment">晋。</span>即位。康公<span class="comment">晋之外甥。</span>，我之自出，又欲阙<span class="comment">掘。</span>剪<span class="comment2">【剪：截断。】</span>我公室，倾覆我社稷<span class="comment">阙，犹掘也。剪，截断也。</span>，帅我蟊贼<span class="comment2">【蟊贼：máo zéi，吃禾苗的两种害虫。】</span>，以来荡摇我边疆<span class="comment">蟊、贼，皆食禾虫，以喻公子雍。谓秦纳雍以荡摇晋之边鄙。○诬秦。雍之来，晋实召之。○叠写四个“我”字。○是秦第五罪案。</span>，我是以有令<span class="comment">平声。</span>狐之役<span class="comment">文七年，晋败秦于令狐。○“我是以有”二，言令狐之役，出于万不得已也。</span>。康犹不悛<span class="comment2">【悛（quān）：悔改。】</span>，入我河曲<span class="comment">河曲，晋地。事在文十二年。</span>，伐我涑<span class="comment">速。</span>川<span class="comment">涑川，水名。</span>，俘<span class="comment2">【俘：掳掠。】</span>我王官<span class="comment">俘，虏也。王官，地名。○伐涑川、俘王官，经传无见。</span>，剪<span class="comment2">【剪：削弱。】</span>我羁马<span class="comment">羁马，地名，其时秦取其地。○叠写四个“我”字。○是秦第六罪案。</span>，我是以有河曲之战<span class="comment">晋与秦战于河曲，秦兵夜遁。○“我是以有”三，言河曲之战，出于万不得已也。</span>。东道之不通，则是康公绝我好也<span class="comment">晋在秦东，故曰东道。康公绝晋之好，故不东通于晋。○此段独拖一句，妙。○自穆、襄即世至此，作一截，是历数秦康之罪。</span>。</p>

<p>“及君之嗣也<span class="comment">君，指秦桓公。</span>，我君景公引领西望曰：‘庶抚我乎<span class="comment">景公望秦抚恤晋国。○此处独作一波，妙。</span>! ’君亦不惠称<span class="comment">去声。</span>盟<span class="comment">桓公不肯惠然称晋望而共盟。</span>，利吾有狄难<span class="comment">去声。○谓宣十五年，晋灭赤狄潞氏时。</span>，入我河县，焚我箕、郜<span class="comment">告。○河县、箕、郜，晋二邑名。入河县，焚箕、郜，经传无见。</span>，芟夷<span class="comment2">【芟（shān）夷：铲除，毁坏。】</span>我农功<span class="comment">芟，刈也。夷，伤也。损害我禾稼，如去草然。</span>，虔刘我边陲<span class="comment">垂。○虔刘，皆杀也。杀戮我边境之人民。○叠写四个“我”字。○是秦第七罪案。</span>，我是以有辅氏之聚<span class="comment">晋聚众于辅氏以拒秦。○“我是以有”四，言辅氏之聚，出于万不得已也。○“之师”、“之役”、“之战”、“之聚”，句法变幻。</span>。君亦悔祸之延，而欲徼<span class="comment2">【徼（yāo）：求。】</span>福于先君献、穆<span class="comment">桓公亦悔二国结祸之长，而欲我求福于晋献、秦穆。</span>，使伯车<span class="comment">秦桓公子。</span>来命我景公曰：‘吾与女<span class="comment">汝。</span>同好弃恶，复修旧德，以追念前勋<span class="comment">言我与晋同结所好，共弃前恶，再修旧日之德，以追念前人献、穆之功勋。○此段回应篇首献、穆相好。关锁甚紧。</span>。’言誓未就<span class="comment">约誓之言，未及成就。</span>，景公即世，我寡君<span class="comment">厉公。</span>是以有令狐之会<span class="comment">成十一年，晋厉公与秦桓公盟于令狐。○入题。又与上四“我是以有”句相呼应。</span>。君又不祥<span class="comment2">【祥：善。这里是善心的意思。】</span>，背弃盟誓<span class="comment">桓公又萌不善之心，归而背晋成。○此下方入当时正事。</span>。白狄及君同州<span class="comment">及，与也。白狄与秦皆属雍州。</span>，君之仇雠<span class="comment">白狄与秦世为仇雠。</span>，而我之昏姻也<span class="comment">赤狄之女季隗，白狄伐而获之，纳诸文公，故云婚姻。○疏句无限烟波。</span>。君来赐命曰：‘吾与女伐狄。’寡君不敢顾昏姻，畏君之威，而受命于使<span class="comment">去声。○深文。</span>。君有二心于狄，曰：‘晋将伐女。’狄应且憎，是用告我<span class="comment">狄虽口应秦命，心实憎其无信，而以秦之二心来告晋。○一“告我”。</span>。楚人恶君之二三其德也<span class="comment">恶秦反覆不常。</span>，亦来告我曰：‘秦背令狐之盟，而来求盟于我<span class="comment">下述秦桓盟楚之词。</span>，昭告昊天上帝、秦三公<span class="comment">穆、康、共。</span>、楚三王<span class="comment">成、穆、庄。</span>曰：“余虽与晋出入<span class="comment">我虽与晋往来。</span>，余唯利是视<span class="comment">我唯利之是从，不诚心与晋也。○二十四字，一气说下。</span>。”’不穀恶其无成德，是用宣<span class="comment2">【宣：揭露。】</span>之，以惩不一<span class="comment">不穀，楚共王告晋自称。言我恶秦之无成德，是用宣布其言，以惩戒用心不一之人。○二“告我”。○两引“告我”，俱是实证。是秦反覆真正罪案。○自“及君之嗣”至此作一截，是历数秦桓之罪。为绝秦正旨。</span>。”诸侯备闻此言<span class="comment">狄与楚告晋之言，诸侯无不闻之。○牵引诸侯，妙，使秦无所逃罪。</span>，斯是用痛心疾首，昵<span class="comment2">【昵：亲近。】</span>就寡人<span class="comment">诸侯由是恶秦之甚，皆来亲近于晋。○一路备说秦恶，归到此句。</span>。寡人帅以听命，唯好是求<span class="comment">我今帅诸侯以来听命于秦，唯与秦结好是望耳。○终是求好，妙。</span>。君若惠顾诸侯，矜哀寡人，而赐之盟，则寡人之愿也，其承宁诸侯以退，岂敢徼乱<span class="comment">是客。</span>？君若不施大惠，寡人不佞<span class="comment2">【不佞：不才。】</span>，其不能以诸侯退矣<span class="comment">是主。○句句牵引诸侯，妙。</span>。</p>

<p>“敢尽布之执事，俾执事实图利之<span class="comment">或和或战，当图谋其有利于秦者而为之。</span>。”</p>

<p class="kindle-cn-para-left2">秦、晋权诈相倾，本无专直，但此文饰辞驾罪，不肯一句放松，不使一字置辩，深文曲笔，变化纵横，读千遍不厌也。</p>
</div>
</body></html>