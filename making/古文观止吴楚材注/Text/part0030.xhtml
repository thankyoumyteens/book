<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>驹支不屈于晋左传·襄公十四年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">驹支不屈于晋<br/><span class="small">左传·襄公十四年</span></h1>
<p>会于向<span class="comment">晋会诸侯于向，为吴谋楚。</span>，将执戎子驹支<span class="comment">戎，四岳之后，姜姓。驹支，戎子名。</span>。</p>

<p>范宣子<span class="comment">晋士匄。</span>亲数<span class="comment">上声。</span>诸朝<span class="comment">执之何名？乃于未会前一日，数其罪而责之。朝，会向之朝位也。</span>，曰：“来！姜戎氏<span class="comment">先呼来，次呼姜戎氏，便是相陵口角。</span>！昔秦人迫逐乃祖吾离于瓜州<span class="comment">乃，汝也。吾离，戎祖名，昔为秦穆公迫而逐之。瓜州，今燉煌地。</span>，乃祖吾离被<span class="comment">披。</span>苫盖<span class="comment2">【苫（shān）盖：用草编成的覆盖物。】</span>、蒙<span class="comment2">【蒙：戴。】</span>荆棘<span class="comment2">【荆棘：指用荆条编成的帽子。】</span>以来归我先君<span class="comment">苫盖，白茅也。无衣，故被苫盖；无居，故蒙荆棘。先君，谓惠公。○极写其流离困苦之状，以出戎丑。</span>，我先君惠公有不腆<span class="comment2">【腆（tiǎn）：丰厚。】</span>之田，与女<span class="comment">汝。</span>剖分而食之<span class="comment">腆，厚也。中分为剖。○写加恩于戎非复寻常，宜后世报答不已。</span>。今诸侯之事我寡君不如昔者<span class="comment">诸侯事晋，不比昔日。</span>，盖言语漏泄，则职<span class="comment2">【职：主要。】</span>女之由<span class="comment">职，主也。戎与晋同壤，尽知晋政阙失，是言语漏泄于诸侯，由汝戎实主之。不然，今日诸侯之事晋，何遂不如昔日乎？○悬空坐他罪名。</span>。诘朝<span class="comment2">【zhāo】</span>之事<span class="comment">诘朝，明日也。事，谓会事。</span>，尔无与<span class="comment">去声。</span>焉。与，将执女<span class="comment">写得声色俱厉，令人难受。</span>。”</p>

<p>对曰：“昔秦人负恃其众，贪于土地，逐我诸戎<span class="comment">秦恃强而欲得土地，所以逐我。○此辨戎祖被逐，则秦人实恶，非戎之丑。</span>。惠公蠲<span class="comment2">【蠲（juán）：显示。】</span>其大德，谓我诸戎，是四岳<span class="comment2">【四岳：传说为尧、舜时的四方部落首领。】</span>之裔胄<span class="comment2">【裔胄（zhòu）：后代。】</span>也，毋是剪弃<span class="comment">蠲，明也。四岳，尧时方伯。裔胄，后嗣也。剪弃，灭绝也。○此辨惠公加德于戎，乃因戎本圣裔，礼应存恤，不为特惠。</span>。赐我南鄙之田，狐狸所居，豺狼所嗥<span class="comment">豪。</span>。我诸戎除剪其荆棘，驱其狐狸豺狼，以为先君不侵不叛之臣，至于今不贰<span class="comment">赐我之田，荒秽僻野，非人所止。我力为驱除而处之，以臣事晋之先君，不内侵，亦不外叛，至于今日，不敢携贰。○此辨晋剖分之田，至为敝恶，戎自开垦，非受实惠。</span>。昔文公与秦伐郑，秦人窃与郑盟，而舍戍焉<span class="comment">舍，留也。僖三十年，秦、晋围郑，郑使烛之武见秦君，秦私与郑盟，而留杞子等戍郑而还。</span>，于是乎有殽之师<span class="comment">僖三十三年，晋败秦师于殽。</span>。晋御其上，戎亢<span class="comment2">【亢：同“抗”，抗击。】</span>其下，秦师不复，我诸戎实然<span class="comment">当殽之战，晋遏秦兵于上，戎当秦兵于下，秦师无只轮返，我诸戎效力攻秦实使之然。○此辨戎大有功于晋，亦足云报。</span>。譬如捕鹿，晋人角之，诸戎掎<span class="comment2">【掎（jǐ）：拉住。】</span>之，与晋踣<span class="comment2">【踣（bó）：仆倒。】</span>之<span class="comment">譬如逐鹿，晋执其角以御上，戎戾<span class="comment2">【戾：通“捩”。扭转。】</span>其足以亢下，是戎与晋同毙此鹿也。○一喻入情。</span>。戎何以不免<span class="comment">戎有功如此，何故尚不免于罪乎？○问得妙。</span>？自是以来，晋之百役，与我诸戎相继于时，以从执政，犹殽志也，岂敢离逷<span class="comment2">【逷（tì）：疏远。】</span><span class="comment">○自败秦以来，晋凡百征讨之役，戎皆相继以从执政之使令，犹从战于殽，无变志也，岂敢有离贰逷远之心？○此辨戎之报晋，不止殽师一役，至于百役，不可胜数，以足上“至于今不贰”意。</span>？今官之师旅<span class="comment2">【师旅：指师帅旅帅等晋国大夫。】</span>无乃实有所阙，以携<span class="comment2">【携：携贰，叛离。】</span>诸侯，而罪我诸戎<span class="comment">今晋之将帅，或自有阙失，以携贰诸侯之心，而乃罪及我诸戎。○此辨诸侯事晋不如昔者，乃晋实有阙，与我诸戎无干。</span>！我诸戎饮食衣服不与华同，贽币<span class="comment2">【贽币：礼品，引申为礼仪。】</span>不通，言语不达，何恶之能为<span class="comment">恶，指漏泄言语以害晋。○此辨“言语漏泄，职汝之由”。言戎与华不相习，非但不敢为恶，亦不能为恶。</span>？不与于会，亦无瞢<span class="comment2">【瞢（méng）：惭愧。】</span>焉<span class="comment">瞢，闷也。我不与会，亦无所闷。○此辨“诘朝之事，尔无与焉。”言我亦不愿与会也。说得雪淡，妙。</span>。”赋《青蝇》而退<span class="comment">《青蝇》,《诗·小雅》篇名。赋是诗者，取“恺悌君子，无信谗言”之意。盖讥宣子信谗言也。退，去，不与会也。</span>。</p>

<p>宣子辞焉，使即事于会<span class="comment">辞，谢也。宣子自知失责，故谢戎子，而使就诸侯之会。</span>，成恺悌也<span class="comment">欲成恺悌<span class="comment2">【恺悌：和蔼可亲。】</span>君子之名。○结出宣子心内事，妙。</span>。</p>

<p class="kindle-cn-para-left2">宣子责驹支之言，怒气相陵，骤不可犯。驹支逐句辨驳，辞婉理直，宣子一团兴致，为之索然，真词令能品。</p>
</div>
</body></html>