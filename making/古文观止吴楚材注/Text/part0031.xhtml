<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>祁奚请免叔向左传·襄公二十一年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">祁奚请免叔向<br/><span class="small">左传·襄公二十一年</span></h1>
<p>栾盈<span class="comment2">【栾盈：晋大夫，因与范宣子争权，事败，逃奔楚国。】</span>出奔楚<span class="comment">范宣子逐之，故出奔。</span>。宣子杀羊舌虎，囚叔向<span class="comment">虎，盈党。叔向，虎之兄。</span>。</p>

<p>人谓叔向曰：“子离<span class="comment">同“罹”。</span>于罪，其为不知<span class="comment">智。</span>乎<span class="comment">讥叔向无保身之哲。</span>? ”叔向曰：“与其死亡若何<span class="comment">虽被囚，犹胜于死亡。</span>? 《诗》曰：‘优哉游哉，聊以卒岁<span class="comment">《诗》言君子优游于乱世，聊以卒吾之年岁。《注疏》以为《小雅·采菽》之诗。按：《采菽》无“聊以卒岁”之文，恐是逸诗。</span>'。知也<span class="comment">此乃所以为知也。○叔向已算到可以不死，不知者焉能有此定见？</span>。”</p>

<p>乐王鲋<span class="comment2">【乐王鲋（fù）：晋大夫。】</span>见叔向，曰：“吾为子请<span class="comment">为子请于君而免之。</span>。”叔向弗应。出，不拜<span class="comment">大是骇人。</span>。其人皆咎叔向<span class="comment">自然见咎。</span>。叔向曰：“必祁大夫<span class="comment">谓祁奚也。能免我者，必由此人。○胸中泾渭，介然分明，是为真智。</span>。”室老<span class="comment2">【室老：古时大夫都有家臣，家臣中为首的称室老。】</span>闻之，曰：“乐王鲋言于君无不行，求赦吾子，吾子不许。祁大夫所不能也，而曰必由之，何也<span class="comment">常人只是常见。</span>? ”叔向曰：“乐王鲋，从君者也，何能行<span class="comment">惟阿意顺君，何能行此救人之事。○提过乐王鲋一边。</span>？祁大夫外举不弃仇<span class="comment">举其仇解狐。</span>，内举不失亲<span class="comment">举其子祁午。</span>，其独遗我乎<span class="comment">其独遗我一人而不救乎？</span>? ”《诗》曰：‘有觉德行<span class="comment">去声。</span>，四国顺之<span class="comment">《诗·大雅·抑》之篇。言有正直之德行，则天下顺之。</span>。’夫子，觉<span class="comment2">【觉：正直。】</span>者也<span class="comment">祁大夫，觉然正直者也。○收句冷隽。</span>。”</p>

<p>晋侯<span class="comment">平公。</span>问叔向之罪于乐王鲋<span class="comment">问其果与弟虎有谋否。</span>。对曰：“不弃其亲，其有焉<span class="comment">言叔向笃于亲亲，其殆<span class="comment2">【殆：大概。】</span>与弟有谋焉。○谮语，故作猜疑，妙。</span>。”</p>

<p>于是祁奚老矣<span class="comment">告老致仕。</span>，闻之<span class="comment">闻叔向被囚。</span>，乘驲<span class="comment2">【驲（rì）：古代驿站专用的车。】</span>而见宣子<span class="comment">驲，传车也。乘驲，恐不及也。</span>，曰：“《诗》曰：‘惠我无疆，子孙保之<span class="comment">《诗·周颂·烈文》篇。言文、武有惠训之德，及于百姓，无有疆限，故周之子孙，皆保赖之。</span>。'《书》曰：‘圣有谟<span class="comment2">【谟：mó，谋略。】</span>勋，明征<span class="comment2">【征：证明。】</span>定保<span class="comment">《书·夏书·胤征》篇。言圣哲之有谟谋功勋者，当明证其谟勋而定安之。</span>。’夫谋而鲜<span class="comment">上声。</span>过、惠训不倦者，叔向有焉<span class="comment">谋少过失，圣有谟勋也。惠训不倦，惠我无疆也。</span>，社稷之固也<span class="comment">此社稷所赖以安固也。○“社稷”二字，是立言之旨。</span>，犹将十世宥之，以劝能者。今壹不免其身，以弃社稷，不亦惑乎<span class="comment">假使其十世之后，子孙有罪，犹当宽宥之，以劝有能之人。今壹以弟故不免其身，以弃社稷之所倚赖，不亦惑之甚乎？○此言叔向之能，尚可庇子孙之有罪，岂可及身见杀？</span>？鲧<span class="comment2">【鲧（gǔn）：禹的父亲。因治水无功，被舜杀死在羽山。】</span>殛<span class="comment2">【殛（jí）：诛戮。】</span>而禹兴<span class="comment">不以父罪废其子。</span>，伊尹放大甲<span class="comment2">【大甲：即太甲，商汤的嫡长孙。传说他即位以后，破坏商汤成法，被伊尹放逐，三年后太甲悔过复位，伊尹仍辅佐他治理国政。】</span>而相<span class="comment">去声。</span>之，卒无怨色<span class="comment">不以一怨妨大德。</span>；管、蔡<span class="comment2">【管蔡：管叔、蔡叔，周公旦的弟弟，因发动叛乱被杀逐。】</span>为戮，周公右王<span class="comment">兄弟罪不相及。</span>。若之何其以虎也弃社稷<span class="comment">此言不当以弟虎罪及叔向。○两提“弃社稷”，叔向之身何等关系。</span>？子为善，谁敢不勉？多杀何为<span class="comment">子若力行善事，谁敢不勉于为善？何必多杀，然后人不敢为恶乎？○归到宣子身上，亦复善于劝解。</span>? ”宣子说<span class="comment">悦。</span>，与之乘<span class="comment">去声。○与祁奚共载。</span>，以言诸公而免之。不见叔向而归<span class="comment">祁奚不见叔向而归，以见为社稷，非私叔向也。</span>，叔向亦不告免焉而朝<span class="comment">叔向亦不告免于祁奚，而即往朝君。以明祁奚之非为己也。○两不相见，径地俱高。</span>。</p>

<p class="kindle-cn-para-left2">乐王鲋见叔向而自请免之，祁奚免叔向而竟不见之。君子、小人，相去霄壤。“不应”、“不拜”，所以绝小人；“不告免”，所以待君子。</p>
</div>
</body></html>