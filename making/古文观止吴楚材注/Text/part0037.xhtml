<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>子产却楚逆女以兵左传·昭公元年</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">子产却楚逆女以兵<br/><span class="small">左传·昭公元年</span></h1>
<p>楚公子围<span class="comment">楚令尹。</span>聘于郑，且娶于公孙段氏<span class="comment">段，郑大夫子石也。围娶其女。○围将会诸侯之大夫于虢，以虢系郑地，故行此聘、娶二事。</span>。伍举<span class="comment">椒举也。</span>为介<span class="comment">副使曰介。○补叙椒举者，伏后垂櫜之请也。</span>。将入馆<span class="comment">将入郑而馆。</span>，郑人恶之<span class="comment">以其徒众之多，恐怀诈以袭己也。</span>，使行人子羽与之言<span class="comment">子羽之言不载。</span>，乃馆于外<span class="comment">楚乃舍于城外。围不置对者，恃有逆女一著，可以逞也。○以上是聘时事，以下是娶时事，叙二事一略一详。盖以上一段引起下一段也。</span>。</p>

<p>既聘，将以众逆<span class="comment">去声。○楚欲以兵众入郑逆妇。</span>。子产患之<span class="comment">亲迎何待以众？其怀诈可知。</span>，使子羽辞，曰：“以敝邑褊小，不足以容从<span class="comment">去声。</span>者，请<img class="kindle-cn-inline-character" src="../Images/image00673.jpeg" alt=""/><span class="comment">然去声。</span>听命<span class="comment">请于城外除地为<img class="kindle-cn-inline-character" src="../Images/image00673.jpeg" alt=""/>，以行婚礼。○按婚礼，主人筵几于庙，婿执雁而入。以<img class="kindle-cn-inline-character" src="../Images/image00673.jpeg" alt=""/>为请，非礼也。</span>。”令尹使太宰伯州犁对曰：“君辱贶寡大夫围，谓围：‘将使丰氏抚有而室<span class="comment">贶，赐也。丰氏，子石女也。公孙段食邑于丰，故称丰氏。而，汝也。“将使丰氏”八字，是郑君谓围之词。○说郑命围郑重。</span>。’围布几筵，告于庄、共<span class="comment">恭。</span>之庙而来<span class="comment">庄王，围之祖。共王，围之父。○说围受命郑重。</span>。若野赐之<span class="comment">若于城外为<img class="kindle-cn-inline-character" src="../Images/image00673.jpeg" alt=""/>，使我在野以受赐。</span>，是委君贶于草莽也<span class="comment">轻郑君之赐，而弃之草莽。○一“是”字。</span>，是寡大夫不得列于诸卿也<span class="comment">逆女不得成礼，何颜复置身诸卿之列？○二“是”字。○两句，应首段，唤起下段。</span>。不宁唯是<span class="comment">疾撇上二“是”字。</span>，又使围蒙其先君，将不得为寡君老，其蔑以复矣<span class="comment">蒙，欺也。大臣曰老。言告先君而来，不得成礼于女氏之庙，是使我欺其先君，而辱寡君之命，不得为楚大臣，其无以归国矣。○三句应二段。</span>。唯大夫图之。”子羽曰：“小国无罪，恃实其罪<span class="comment">小国有何罪？恃大国而不设备，实其罪也。○二句是立言主脑。</span>。将恃大国之安靖己，而无乃包藏祸心以图之<span class="comment">郑之婚楚，本欲恃楚以安靖其国家，今楚以兵入逆，汝无乃包藏祸心以图袭郑？而，汝也。○一句喝破楚之本谋，妙。</span>？小国失恃，而惩诸侯，使莫不憾者<span class="comment">郑为楚图而失所恃，致使诸侯信楚者皆以郑为戒，使无不恨楚之行诈者。○不说郑憾楚，说诸侯莫不憾楚，妙。</span>，距违君命，而有所壅塞不行是惧<span class="comment">距，亦违也。自此诸侯举不信楚，而楚君之令有所壅塞而不行，此郑恃楚以取灭亡所致，实郑之罪也。所惧者唯此。</span>。不然，敝邑，馆人之属也，其敢爱丰氏之祧<span class="comment">挑。○若楚国无他意，则郑之在楚，与守舍之人相类，岂敢爱惜丰氏之远祖庙而不以成礼乎？○以上直说出“请<img class="kindle-cn-inline-character" src="../Images/image00673.jpeg" alt=""/>听命”之故。</span>? ”</p>

<p>伍举知其有备也，请垂櫜<span class="comment">高。</span>而入。许之<span class="comment">櫜，弓衣也。垂櫜，示无弓也。</span>。</p>

<p class="kindle-cn-para-left2">篇首著“恶之”、“患之”四字，已伏后一段议论。州犁之对，词婉而理直，郑似无可措辞。子产索性喝出他本谋，使无从置辩，若稍婉转，则楚必不听。此小国所以待强敌不得不尔。</p>
</div>
</body></html>