<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>召公谏厉王止谤国语·周语上</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">召公谏厉王止谤<br/><span class="small">国语·周语上</span></h1>
<p>厉王虐，国人谤王<span class="comment">谤，诽也。</span>。召<span class="comment">邵。</span>公<span class="comment">召康公之后。穆公虎也，为王卿士。</span>告曰：“民不堪命矣<span class="comment">命虐，故不堪。○危言悚激。</span>! ”王怒<span class="comment">怒谤者。</span>，得卫巫，使监<span class="comment">平声。</span>谤者<span class="comment">巫，祝也。卫巫，卫国之巫。监，察也。以巫有神灵，有谤辄知之。</span>，以告，则杀之<span class="comment">以谤者告，即杀之。○写虐命尤不堪。</span>。国人莫敢言<span class="comment">非但不敢谤也。深一层说。</span>，道路以目<span class="comment">以目相眄而已。○四字妙甚，极写莫敢言之状，不堪命之极也。</span>。</p>

<p>王喜<span class="comment">“喜”字，与上“怒”字相对。</span>，告召公曰：“吾能弭<span class="comment">米。</span>谤矣<span class="comment">弭，止也。○监谤、弭谤，写尽昏主作用。</span>，乃不敢言<span class="comment">如此四字，极写能弭谤伎俩，痴人声口如画。</span>。”召公曰：“是鄣之也<span class="comment">鄣，防也。非民无言，是鄣之使不得宣也。○断一句，便注定“川”字。</span>。防民之口，甚于防川<span class="comment">川不可防，而口尤甚。○以民比川。</span>。川壅而溃<span class="comment">会。</span>，伤人必多<span class="comment">壅，鄣也。溃，水势横暴而四出也。○写防川。</span>，民亦如之<span class="comment">写防民。</span>。是故为川者决之使导，为民者宣之使言<span class="comment">为，治也。导，通也。宣，犹放也。○合写川、民。○“宣之使言”一句，是一篇主意。下俱是“宣之使言”。</span>。故天子听政<span class="comment">一句领起。</span>，使<span class="comment">“使”字直贯到底，根上两“使”字来。</span>公卿至于列士献诗<span class="comment">陈其美刺。</span>，瞽献典<span class="comment">瞽，乐师也。典，乐典。陈其邪正。</span>，史献书<span class="comment">史，外史。书，三皇五帝之书。有关治体。</span>，师箴<span class="comment">鍼。○师，少师也。箴刺王阙，以正得失。</span>, <img class="kindle-cn-inline-character" src="../Images/image00679.jpeg" alt=""/><span class="comment">同“瞍”。</span>赋<span class="comment">无眸子曰<img class="kindle-cn-inline-character" src="../Images/image00680.jpeg" alt=""/>。赋所献之诗。</span>，矇诵<span class="comment">有眸子而无见曰矇。诵典书箴刺之语。</span>，百工谏<span class="comment">工执艺事以谏。</span>，庶人传语<span class="comment">庶人卑贱，见政事之得失，不能自达，相传语以闻于王。</span>，近臣尽规<span class="comment">左右近臣，各尽规谏。</span>，亲戚补察<span class="comment">父兄子弟，补过察政。</span>，瞽、史教诲<span class="comment">瞽，太师，掌乐。史，太史，掌礼。相与教诲。</span>，耆、艾修之<span class="comment">耆、艾，师傅也。合众职而修治之。</span>，而后王斟酌焉<span class="comment">斟，取也。酌，行也。</span>，是以事行而不悖<span class="comment">所行之事，皆合于理。○历举古天子听言求治，句句与弭谤使不敢言相反。</span>。民之有口也，犹土之有山川也，财用于是乎出，犹其有原隰<span class="comment">习。</span>衍沃也，衣食于是乎生<span class="comment">土，地也。其，指土而言。广平曰原，下湿曰隰，下平曰衍，有溉曰沃。山川原隰衍沃，所以宣地气而出财用、生衣食。○一喻写作两层，妙。上以防川喻止谤，此以山川原隰衍沃喻宣言。</span>。口之宣言也，善败于是乎兴<span class="comment">跌出正意。</span>，行善而备败，所以阜财用、衣食者也<span class="comment">民所善者行之，其所恶者改之。阜，厚也。厚财用、衣食，与山川原隰衍沃一般。○正意、喻意，又夹写一笔，错落入妙。</span>。夫民虑之于心而宣之于口，成而行之，胡可壅也？若壅其口，其与能几何<span class="comment">民素筹之于心，而后发之于言。当成其美而见之施行，岂可壅塞？若壅塞焉，其与我者能有几何哉？言败亡即至也。○三“壅”字呼应。</span>? ”</p>

<p>王弗听，于是国人莫敢出言<span class="comment">三“莫敢言”作章法。</span>，三年，乃流王于彘<span class="comment">流，放也。彘，晋地。</span>。</p>

<p class="kindle-cn-para-left2">文只是中间一段正讲，前后俱是设喻。前喻防民口有大害，后喻宣民言有大利。妙在将正意、喻意，夹和成文，笔意纵横，不可端倪。</p>
</div>
</body></html>