<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>里革断罟匡君国语·鲁语上</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">里革断罟匡君<br/><span class="small">国语·鲁语上</span></h1>
<p>宣公夏滥于泗渊<span class="comment">滥，渍也。渍罟于泗水之渊，以取鱼也。</span>，里革<span class="comment">鲁大夫。</span>断其罟<span class="comment">古。</span>而弃之<span class="comment">罟，网也。陡然惊人。</span>，曰<span class="comment">一面断一面说，所以下有“公闻之”字。</span>:“古者大寒降，土蛰发<span class="comment">大寒以后，蛰虫始振，孟春也。</span>，水虞于是乎讲罛<span class="comment">姑。</span>罶<span class="comment">柳。</span>，取名鱼，登川禽，而尝之寝庙，行诸国人，助宣气也<span class="comment">水虞，掌川泽之禁令。讲，习也。罛，大网也。罶，笱也。名鱼，大鱼也。川禽，鳖蜃之属。是时阳气起，鱼陟负冰，故既取以祭，复令民各取以荐，所以佐阳气之升也。○第一段，言鱼取之有时。</span>。鸟兽孕<span class="comment">印。</span>，水虫成<span class="comment">春时。</span>，兽虞于是乎禁罝<span class="comment">嗟。</span>罗，矠<span class="comment">错。</span>鱼鳖以为夏槁<span class="comment">考。</span>，助生阜也<span class="comment">兽虞，掌鸟兽之禁令。罝，兔罟。罗，鸟罟。矠，刺取也。鱼干曰槁。阜，长也。禁取鸟兽之具，所以佐其生长也。○第二段，兽虞却矠鱼鳖是宾。</span>。鸟兽成，水虫孕<span class="comment">夏时。</span>，水虞于是乎禁罝<span class="comment">作罜。音主。</span>䍡<span class="comment">六。</span>，设阱鄂，以实庙庖，畜功用也<span class="comment">罜䍡，小网也。鄂，柞格，所以误兽也。庙，享祖宗。庖，燕宾客。畜，储也。鱼鳖为民日用之需，非鸟兽比，故曰“畜功用”，不但“助生阜”已也。○第三段，水虞却设阱鄂是主。</span>。且夫山不槎<span class="comment">茶。</span>蘖<span class="comment">岸入声。</span>，泽不伐夭，龟禁鲲鲕<span class="comment">而。</span>，兽长<span class="comment">掌。</span>麑䴠<span class="comment">迢。</span>，鸟翼<img class="kindle-cn-inline-character" src="../Images/image00682.jpeg" alt=""/><span class="comment">寇。</span>卵，虫舍蚳<span class="comment">池。</span>蝝<span class="comment">延。</span>，蕃庶物也<span class="comment">槎，斫也。蘖，斫过树根傍复生嫩条也。草木未成曰夭。鲲鲕，鱼子也。麑，鹿子。䴠，麋子。翼，成也。生哺曰<img class="kindle-cn-inline-character" src="../Images/image00683.jpeg" alt=""/>，未乳曰卵。蚳蝝，蚁子，可为醢。蕃，息也。○第四段，草木鸟兽鱼虫，连类并举，是宾主夹写。</span>，古之训也<span class="comment">总一句，与“古者”应。下紧入“今”字。</span>。今鱼方别孕<span class="comment">别于雄而怀子。</span>，不教鱼长<span class="comment">生者又未大。</span>，又行网罟，贪无艺也<span class="comment">艺，极也。○第五段，入题。见“夏滥”有违于古，不得不“断其罟而弃之”。○每段末，下一断语，最宜玩。</span>。”</p>

<p>公闻之曰：“吾过而里革匡我，不亦善乎<span class="comment">美里革。</span>！是良罟也，为<span class="comment">去声。</span>我得法<span class="comment">言此断罟最善，乃代我得古人之法。○兼美断罟，惊变为喜，妙。</span>。使有司藏之，使吾无忘谂<span class="comment">审。○谂，告也。言是罟不可弃，使我见罟不忘里革之言。○断罟藏罟，涉想俱佳。</span>。”师存侍<span class="comment">师，乐师，名存。</span>，曰：“藏罟不如置里革于侧之不忘也<span class="comment">结语深隽有味，使好名之主意消。</span>。”</p>

<p class="kindle-cn-para-left2">述古训处，写得宾主杂然，具有错综变化之妙；入今事，只“贪无艺也”四字是极谏意。宣公闻谏，私心顿释。师存进言，意味深长。正堪并美。</p>
</div>
</body></html>