<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>诸稽郢行成于吴国语·吴语</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">诸稽郢行成于吴<br/><span class="small">国语·吴语</span></h1>
<p>吴王夫<span class="comment">扶。</span>差起师伐越<span class="comment">鲁定十四年，吴伐越，越败之于槜李，阖庐伤足而死。后三年，夫差败越于夫椒，报槜李也。大夫种求成于吴，吴许越成。至是吴又起师伐越。</span>，越王勾践起师逆之江<span class="comment">逆，迎战也。</span>。</p>

<p>大夫种乃献谋曰：“夫吴之与越，唯天所授，王其无庸战<span class="comment">言唯天所命，不用战也。○先顿一句。</span>。夫申胥<span class="comment">伍子胥奔吴，吴子与之申地，故曰申胥。</span>、华登<span class="comment">宋司马华费遂之子，奔吴为大夫。</span>简服吴国之士于甲兵，而未尝有所挫也<span class="comment">简服，练习也。挫，毁折也。言二子善于用兵。</span>。夫一人善射，百夫决拾<span class="comment">决，以象骨为之，著于右手大指，所以钩弦开体。拾，以皮为之，著于左臂以遂弦。言二子善用兵，众心化之，犹一人善射，而百夫竞著决拾以效之也。</span>，胜未可成<span class="comment">越之胜吴，殆未可必。</span>。夫谋必素见成事焉，而后履之，不可以授命<span class="comment">素，豫也。履，行也。授命，犹言致命。言当谋定后战，不可轻出丧师。</span>。王不如设戎，约辞行成，以喜其民，以广侈吴王之心<span class="comment">不如设兵自守，卑约其辞，以求平于吴，吴民必喜，乃所以骄夫差之心也。○“广侈吴王之心”，是献谋主意。</span>。吾以卜之于天。天若弃吴，必许吾成而不吾足也<span class="comment">不以吾为足虑。</span>，将必宽然有伯<span class="comment">霸。</span>诸侯之心焉<span class="comment">所谓广侈之也。</span>。既罢<span class="comment">疲。</span>弊其民，而天夺之食<span class="comment">心既广侈，则民必罢弊，而天禄尽。</span>，安受其烬<span class="comment">尽。</span>，乃无有命矣<span class="comment">烬，馀也。天之所弃，吾取者乃天之馀也。乃无有命，言吴更无天命也。○大夫种布算已定。</span>。”</p>

<p>越王许诺，乃命诸稽郢<span class="comment">越大夫。</span>行成于吴，曰<span class="comment">下皆约辞。</span>:“寡君勾践使下臣郢不敢显然布币行礼，敢私告于下执事曰<span class="comment">开口辞便约。</span>:‘昔者越国见祸，得罪于天王<span class="comment">指槜李伤阖庐事。天王，尊之以名。</span>。天王亲趋玉趾<span class="comment">谓败越于夫椒。</span>，以心孤勾践，而又宥赦之<span class="comment">孤，弃也。破越不取，是心弃勾践而宥赦之也。</span>。君王之于越也，繄起死人而肉白骨也<span class="comment">繄，是也。○感德语，所以侈其心。</span>。孤不敢忘天灾<span class="comment">指上“见祸”言。○顿挫。</span>，其敢忘君王之大赐乎<span class="comment">加此二句，见诚心感德。○已上述吴昔日之恩。</span>！今勾践申祸无良<span class="comment">申祸，重见祸也。无良，言己之不善。○作自责语。</span>，草鄙之人，敢忘天王之大德，而思边陲之小怨，以重得罪于下执事<span class="comment">存国为德之大，侵疆为怨之小。重得罪，谓报见侵也。○作一振，逼入起师逆江意。</span>？勾践用帅二三之老，亲委重罪，顿颡于边<span class="comment">委，任也。言起师逆之江者，乃帅二三臣，自任大罪，叩头请服于境，非取得罪于吴也。</span>。今君王不察，盛怒属兵，将残伐越国。越国固贡献之邑也<span class="comment">顿挫。</span>，君王不以鞭箠使之，而辱军士使寇令焉<span class="comment">若御寇之号令。○越辞愈卑，吴心愈侈。</span>。勾践请盟<span class="comment">以吴不察，故请盟。</span>。一介嫡女，执箕帚以晐<span class="comment">同“该”。</span>姓于王宫<span class="comment">晐，备也。《曲礼》:“纳女于天子曰备百姓。”</span>；一介嫡男，奉槃<span class="comment">同“盘”。</span>匜<span class="comment">移。</span>以随诸御<span class="comment">匜，洗手器。御，近臣宦竖之属。</span>；春秋贡献，不解<span class="comment">同“懈”。</span>于王府<span class="comment">应“贡献之邑”句。○此言既盟之后如此。</span>。天王岂辱裁之？亦征诸侯之礼也<span class="comment">天王岂能辱意裁制之，此亦天子征税诸侯之礼也。○已上望吴今日之泽。</span>。’</p>

<p>“夫谚曰：‘狐埋之而狐搰<span class="comment">骨。</span>之，是以无成功<span class="comment">搰，发也。○喻甚奇。</span>。’今天王既封殖越国，以明闻<span class="comment">去声。</span>于天下，而又刈亡之，是天王之无成劳也<span class="comment">封殖、刈亡，以革木自比。言吴今日之刈亡，徒劳昔日之封殖也。○忽作责吴语，妙。</span>。虽四方之诸侯，则何实以事吴<span class="comment">实，信也。○牵引诸侯，正以自为，妙。</span>？敢使下臣尽辞，唯天王秉利度义焉<span class="comment">越服吴为利，吴舍越为义。</span>! ”</p>

<p class="kindle-cn-para-left2">诸稽郢行成之词，虽只是广侈吴王之心，其中可罪者不少，如“不敢忘天灾”，自强之心露；狐搰无成功，藐吴之意见矣。纵多巧辞，皆玩弄也。使非天欲弃吴，其说能终行乎？</p>
</div>
</body></html>