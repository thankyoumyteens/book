<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>苏秦以连横说秦国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">苏秦以连横说秦<br/><span class="small">国策</span></h1>
<p>苏秦<span class="comment">洛阳人。</span>始将连横<span class="comment">宏。</span>说<span class="comment">税。</span>秦惠王<span class="comment">关东地长为从，楚、燕、赵、魏、韩、齐六国居之。关西地广为横，秦独居之。以六攻一为从，以一离六为横。故从曰合，横曰连。○开头著“始将连横”四字，便见合从非秦本心。</span>曰：“大王之国，西有巴、蜀、汉中之利<span class="comment">巴、蜀、汉中三郡，并属益州。</span>，北有胡貉<span class="comment">涸。</span>、代马之用<span class="comment">胡，楼烦、林胡之类，出貉，可为裘。代，幽州郡，出马。</span>，南有巫山、黔中之限<span class="comment">巫山，属夔州。黔，故楚地。秦地距此二郡，故曰限。</span>，东有殽、函之固<span class="comment">殽，山名。函，函谷，关名，在渑池县。</span>。田肥美，民殷富<span class="comment">殷，盛也。</span>，战车万乘，奋击百万<span class="comment">士之能奋起以击者。</span>，沃野千里<span class="comment">沃，肥润也。</span>，蓄积饶多，地势形便<span class="comment">地势与形，便于攻守。</span>，此所谓天府，天下之雄国也<span class="comment">以上言其势。</span>。以大王之贤，士民之众，车骑之用，兵法之教<span class="comment">教，习也。</span>，可以并诸侯，吞天下，称帝而治<span class="comment">以上言其威。</span>。愿大王少留意，臣请奏其效<span class="comment">大概说以用战。</span>。”</p>

<p>秦王曰：“寡人闻之，毛羽不丰满者不可以高飞<span class="comment">此句是喻，起下三句。</span>，文章不成者不可以诛罚，道德不厚者不可以使民，政教不顺者不可以烦大臣<span class="comment">文章，法令也。使民，驱之出战也。烦大臣，劳大将于外也。○秦王数语，大有智略。</span>。今先生俨然不远千里而庭教之，愿以异日<span class="comment">是时秦方诛商鞅，疾辨士，故弗用。</span>。”</p>

<p>苏秦曰：“臣固疑大王之不能用也<span class="comment">虚喝一句。</span>。昔者神农伐补遂<span class="comment">国名。</span>，黄帝伐涿鹿而禽蚩<span class="comment">鸱。</span>尤<span class="comment">蚩尤诛杀无道，黄帝与大战于涿鹿，杀之。</span>，尧伐驩兜，舜伐三苗，禹伐共<span class="comment">恭。</span>工，汤伐有夏，文王伐崇<span class="comment">崇侯虎，纣卿士，道之为恶。</span>，武王伐纣，齐桓任战而霸天下<span class="comment">任，用也。○历引证佐。</span>。由此观之，恶<span class="comment">乌。</span>有不战者乎<span class="comment">作一小束，点出主意。</span>？古者使车毂击驰<span class="comment">相击而驰，行使之多。</span>，言语相结<span class="comment">结亲也。</span>，天下为一；约从<span class="comment">宗。</span>连横，兵革不藏<span class="comment">从、横，皆需兵革。不藏，犹言不蓄。○八字句。</span>，文士并饬<span class="comment">所用者尽文学之士。</span>，诸侯乱惑，万端俱起，不可胜<span class="comment">升。</span>理<span class="comment">尚文则事烦。</span>；科条既备，民多伪态；书策稠浊<span class="comment">稠，多也。书策多，则阅者昏乱。</span>，百姓不足；上下相愁，民无所聊<span class="comment">聊，赖也。○尚文则弊起。</span>；明言章理<span class="comment">明，著之言。章，显之理。</span>，兵甲愈起；辩言伟服<span class="comment">伟服，儒者盛服。</span>，战攻不息<span class="comment">尚文徒足以致乱。</span>；繁称文辞，天下不治；舌敝耳聋，不见成功；行义约信，天下不亲<span class="comment">尚文必不能见功。○已上排列二十五句，分四段看，极诋用文士之失。</span>。于是，乃废文任武，厚养死士，缀<span class="comment">拙。</span>甲厉兵<span class="comment">缀，缝缀也。</span>，效胜于战场<span class="comment">再结“战”字。陡健。</span>。夫徒处而致利，安坐而广地<span class="comment">徒，空也，言无所为。</span>，虽古五帝、三王、五霸，明主贤君，常欲坐而致之，其势不能<span class="comment">反掉“神农伐补遂”一段。</span>，故以战续之。宽则两军相攻，迫则杖戟相撞，然后可建大功。是故兵胜于外，义强于内；威立于上，民服于下<span class="comment">战之有利于国如此。</span>。今欲并天下，凌万乘<span class="comment">凌，侵也。</span>，诎敌国<span class="comment">诎，服也。</span>，制海内，子元元<span class="comment">元，善也。民类皆善，故称元元。</span>，臣诸侯，非兵不可<span class="comment">此句是连横本领。</span>！今之嗣主，忽于至道<span class="comment">至道，暗指用兵。</span>，皆惛于教，乱于治，迷于言，惑于语，沉于辩，溺于辞<span class="comment">直口相诮，气凌万乘。</span>。以此论之，王固不能行也<span class="comment">复一句，欲以激动秦王。○全段总是要秦王用战意，只因平日不曾揣摩，绝不知其辞之烦而意之复，宜其终不见听于秦王也。</span>。”</p>

<p>说秦王书十上而说不行<span class="comment">著此一句，以明在秦之久，为下裘敝金尽之由。</span>。黑貂之裘敝，黄金百斤尽<span class="comment">苏秦初见李兑，赠以黑貂之裘，黄金百镒，因得入秦。</span>，资用乏绝，去秦而归。赢縢履<img class="kindle-cn-inline-character" src="../Images/image00692.jpeg" alt=""/><span class="comment">脚。○赢，缠也。縢，束胫邪幅，自足至膝，便于行也。<img class="kindle-cn-inline-character" src="../Images/image00694.jpeg" alt=""/>，草履。</span>，负书担囊，形容枯槁，面目黧<span class="comment">离。</span>黑，状有愧色<span class="comment">将至家，著“状有愧色”四字，极力摹写。</span>。归至家，妻不下<img class="kindle-cn-inline-character" src="../Images/image00693.jpeg" alt=""/><span class="comment">不下机缕，而织自若。</span>，嫂不为<span class="comment">去声。</span>炊，父母不与言<span class="comment">极写其困惫失意，情人冷落，正为下受印拜相，除道郊迎等字映衬。</span>。苏秦喟<span class="comment">魁去声。</span>然叹曰：“妻不以我为夫，嫂不以我为叔，父母不以我为子，是皆秦之罪也<span class="comment">作自责语。愤甚。</span>。”乃夜发书，陈箧<span class="comment">怯。</span>数十<span class="comment">箧，椷藏也。</span>，得太公《阴符》之谋<span class="comment">《阴符》，太公兵法。</span>，伏而诵之，简练以为揣摩<span class="comment">简，择。练，熟。揣，量。摩，研也。言以我之简练者，揣摩时势而用之。○六字是苏秦苦功得力处。</span>。读书欲睡，引锥自刺其股，血流至足。曰：“安有说人主不能出其金玉锦绣，取卿相之尊者乎<span class="comment">倦而自励，感愤痛切。</span>? ”期年，揣摩成，曰：“此真可以说当世之君矣<span class="comment">可见前番尚难自信，妙。</span>! ”</p>

<p>于是乃摩燕乌集阙<span class="comment">摩，切近过之也。燕乌集阙，地名。</span>，见说赵王<span class="comment">肃侯。</span>于华屋之下<span class="comment">见说，见而说也。华，高丽也。○与前上书而说先不同。</span>，抵掌而谈<span class="comment">抵掌，侧击手掌也。○说赵王语，只四字括尽，其为简练可知。</span>。赵王大说<span class="comment">悦。○一见说而便大说，则揣摩有以中之矣。</span>，封为武安君，受相印<span class="comment">取卿相之尊矣。</span>。革车百乘<span class="comment">革车，兵车。</span>，锦绣千纯<span class="comment">豚、○纯，束也。</span>，白璧百双，黄金万镒<span class="comment">白璧，玉环也。二十四两曰镒。</span>，以随其后<span class="comment">出其金、玉、锦绣矣。</span>，约从散横，以抑强秦<span class="comment">约六国之从，以离散秦之横。○战国时横易而从难，苏秦能于其所难者，激之使然也。</span>。故苏秦相于赵而关不通<span class="comment">六国之关，不通秦也。○作一顿，下纯以议论代叙事，奇妙。</span>。</p>

<p>当此之时，天下之大，万民之众，王侯之威，谋臣之权，皆欲决于苏秦之策<span class="comment">写得有声势。</span>。不费斗粮，未烦一兵，未战一士，未绝一弦，未折一矢，诸侯相亲，贤于兄弟<span class="comment">贤，胜也。○连横用战，合从则不用战，从揣摩中得来。</span>。夫贤人在而天下服，一人用而天下从。故曰：式于政，不式于勇；式于廊庙之内，不式于四境之外<span class="comment">式，用也。○承上“不费斗粮”五句，而极写之。</span>。当秦之隆<span class="comment">秦国强甚之时。○顿宕。</span>，黄金万镒为用，转毂连骑，炫熿<span class="comment">同煌。</span>于道<span class="comment">炫熿，光辉也。</span>，山东之国，从风而服，使赵大重<span class="comment">赵为从主，诸侯尊之。○此言其变弱为强之难。</span>。且夫苏秦特穷巷掘<span class="comment">同“窟”。</span>门、桑户棬<span class="comment">圈。</span>枢之士耳<span class="comment">掘门，凿垣为门也。桑户，以桑木为户。枢，门牝也，揉木为之如棬。○顿宕。</span>，伏轼撙衔<span class="comment">撙，犹顿也。衔，勒也。停辔之意。</span>，横历天下，庭说诸侯之主，杜左右之口，天下莫之伉<span class="comment">同“抗”。○伉，当也。○此言其化贱为贵之难。</span>。</p>

<p>将说楚王<span class="comment">威王。○忽入叙事作收煞。</span>，路过洛阳<span class="comment">尚未至家。</span>，父母闻之，清宫除道<span class="comment">清，洒扫也。</span>，张乐设饮，郊迎三十里。妻侧目而视，侧耳而听<span class="comment">不敢正视听也。</span>；嫂蛇行匍伏<span class="comment">同“匐”。○蛇不直行。匍伏，伏地也。</span>，四拜自跪而谢<span class="comment">摹写势利恶态，而嫂尤不堪。</span>。苏秦曰：“嫂<span class="comment">叫一声，冷妙。</span>，何前倨而后卑也？”嫂曰：“以季子<span class="comment">苏秦字。</span>位尊而多金<span class="comment">位尊，应前卿相。多金，应前金玉锦绣。○苏秦问意，重在前倨，嫂只答以后卑，妙绝。</span>。”苏秦曰：“嗟乎！贫穷则父母不子，富贵则亲戚畏惧。人生世上，势位富厚，盖可以忽乎哉<span class="comment">就苏秦自鸣得意语，收结全篇，异样出色。</span>! ”</p>

<p class="kindle-cn-para-left2">前幅写苏秦之困顿，后幅写苏秦之通显。正为后幅欲写其通显，故前幅先写其困顿。天道之倚伏如此，文章之抑扬亦如此。至其习俗人品，则世所共知，自不必多为之说。</p>
</div>
</body></html>