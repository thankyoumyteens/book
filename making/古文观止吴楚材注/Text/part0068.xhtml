<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>邹忌讽齐王纳谏国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">邹忌讽齐王纳谏<br/><span class="small">国策</span></h1>
<p>邹忌<span class="comment">齐人。</span>修八尺有馀，而形<img class="kindle-cn-inline-character" src="../Images/image00697.jpeg" alt=""/><span class="comment">同貌。</span>昳<span class="comment">迭。</span>丽<span class="comment">修，长也。昳，日侧也。言有光艳。</span>。朝服衣冠<span class="comment">朝，晨也。服，著也。</span>，窥镜，谓其妻曰：“我孰与城北徐公美<span class="comment">问法一。</span>? ”其妻曰：“君美甚，徐公何能及君也<span class="comment">答法一。</span>! ”城北徐公，齐国之美丽者也<span class="comment">插注一笔。妙。</span>。忌不自信，而复问其妾曰：“吾孰与徐公美<span class="comment">问法二。</span>? ”妾曰：“徐公何能及君也<span class="comment">答法二。</span>! ”旦日，客从外来，与坐谈，问之：“吾与徐公孰美<span class="comment">问法三。</span>? ”客曰：“徐公不若君之美也<span class="comment">答法三。</span>! ”明日，徐公来。熟视之，自以为不如；窥镜而自视，又弗如远甚<span class="comment">作两番写。妙。</span>。暮，寝而思之<span class="comment">思妻、妾、客所以美我之故。○曰“朝”、曰“旦日”、曰“明日”、曰“暮”，叙次井然。</span>，曰：“吾妻之美我者，私我也；妾之美我者，畏我也；客之美我者，欲有求于我也<span class="comment">看破人情，便可因小悟大。</span>。”</p>

<p>于是入朝见威王曰：“臣诚知不如徐公美，臣之妻私臣，臣之妾畏臣，臣之客欲有求于臣，皆以美于徐公<span class="comment">现身说法，下即说到齐王身上，入情入理。</span>。今齐地方千里，百二十城，宫妇左右，莫不私王；朝廷之臣，莫不畏王；四境之内，莫不有求于王。由此观之，王之蔽甚矣<span class="comment">情理固然，耐人深省。</span>! ”王曰：“善。”乃下令：“群臣吏民，能面刺寡人之过者，受上赏；上书谏寡人者，受中赏；能谤议于市朝，闻寡人之耳者，受下赏<span class="comment">下令之辞三叠应上。</span>。”令初下，群臣进谏，门庭若市；数月之后，时时而间<span class="comment">谏。</span>进<span class="comment">进谏者有暇隙。</span>；期年之后，虽欲言，无可进者<span class="comment">文亦三变。○齐王固自虚心，叙处似形容太过。</span>。燕、赵、韩、魏闻之，皆朝于齐。此所谓战胜于朝廷<span class="comment">不待兵也。○结断斩截。</span>。</p>

<p class="kindle-cn-para-left2">邹忌将己之美、徐公之美，细细详勘，正欲于此参出微理。千古臣谄、君蔽，兴亡关头，从闺房小语破之，快哉！</p>
</div>
</body></html>