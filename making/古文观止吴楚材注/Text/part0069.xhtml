<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>颜斶说齐王国策</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">颜斶说齐王<br/><span class="small">国策</span></h1>
<p>齐宣王见颜斶<span class="comment">触。○齐人。</span>，曰：“斶前<span class="comment">前者，使之就己也。○写骄倨，妙。</span>! ”斶亦曰：“王前<span class="comment">写高贵，妙。</span>! ”宣王不说。左右曰：“王，人君也；斶，人臣也。王曰‘斶前’，斶亦曰‘王前’，可乎？”斶对曰：“夫斶前为慕势，王前为趋士。与使斶为慕势，不如使王为趋士<span class="comment">分解出来，持论正大。○斶前、王前，连写三番，错映成趣。</span>。”王忿然作色<span class="comment">不悦之甚。</span>曰：“王者贵乎，士贵乎？”对曰：“士贵耳<span class="comment">奇快。</span>，王者不贵<span class="comment">添写一句，更妙。</span>。”王曰：“有说乎？”斶曰：“有。昔者秦攻齐，令：‘有敢去柳下季垄五十步而樵采者<span class="comment">鲁展禽，字季，食采柳下。垄，其冢也。秦伐齐，先经鲁，故云。</span>，死不赦。’令曰：‘有能得齐王头者，封万户侯，赐金千镒。’由是观之，生王之头，曾不若死士之垄也<span class="comment">快语。读之失惊。○“生王”字奇，“之头”字更奇。○此下尚有一大段文字删去。</span>。”</p>

<p>宣王曰：“嗟乎<span class="comment">叹服。</span>！君子焉可侮哉，寡人自取病耳<span class="comment">此下删去二句。</span>！愿请受为弟子<span class="comment">结前半篇。</span>。且颜先生与寡人游，食必太牢<span class="comment">牛、羊、豕，具为太牢。</span>，出必乘车，妻子衣服丽都<span class="comment">丽、都，皆美称。○仍是富贵骄人习态。○起后半篇。</span>。”颜斶辞去曰：“夫玉生于山，制则破焉<span class="comment">制，裁断也。谓琢其璞而取之。</span>，非弗宝贵矣，然太璞不完<span class="comment">失玉之本真。</span>。士生乎鄙野，推选则禄焉，非不尊遂也<span class="comment">遂，犹达也。</span>，然而形神不全<span class="comment">失士之本真。</span>。斶愿得归，晚食以当肉<span class="comment">晚食，饥而后食。○不羡食太牢。</span>，安步以当车<span class="comment">安步，缓行也。○不羡出乘车。</span>，无罪以当贵<span class="comment">尊遂极矣。</span>，清净贞正以自虞<span class="comment">虞，娱也。○形神全矣。○仍是贫贱骄人气度。○此下删去五句。</span>。”则再拜而辞去。</p>

<p>君子曰：“斶知足矣，归真反璞，则终身不辱<span class="comment">结赞是苏、张一流反照。</span>。”</p>

<p class="kindle-cn-para-left2">起得唐突，收得超忽。后段“形神不全”四字，说尽富贵利达人，良可悲也。战国士气，卑污极矣，得此可以一回狂澜。</p>
</div>
</body></html>