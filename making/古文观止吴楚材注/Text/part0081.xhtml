<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>宋玉对楚王问楚辞</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">宋玉对楚王问<br/><span class="small">楚辞</span></h1>
<p>楚襄王问于宋玉<span class="comment">屈原弟子，为楚大夫。</span>曰：“先生其有遗行与？何士民众庶不誉之甚也<span class="comment">遗，缺失也。○问得有风致。</span>? ”</p>

<p>宋玉对曰：“唯<span class="comment">一应。</span>，然<span class="comment">再应。</span>。有之<span class="comment">三应。○连下三应，极力摹神。</span>。愿大王宽其罪，使得毕其辞<span class="comment">入三语，委婉。</span>。</p>

<p>“客有歌于郢<span class="comment">颍。</span>中者<span class="comment">郢，楚都。</span>，其始曰《下里》、《巴人》<span class="comment">最下曲名。</span>，国中属<span class="comment">祝。</span>而和者数千人<span class="comment">属，聚也。○和者甚众。</span>；其为《阳阿》、《薤<span class="comment">械。</span>露》<span class="comment">次下曲名。</span>，国中属而和者数百人<span class="comment">和者亦众。</span>；其为《阳春》、《白雪》<span class="comment">高曲之名。</span>，国中属而和者不过数十人<span class="comment">和者已寡。○“数十人”，加“不过”字，妙。</span>；引商刻羽，杂以流徵<span class="comment">纸。○五音协律，最高之曲。</span>，国中属而和者不过数人而已<span class="comment">和者甚寡。○“数人”，又加“而已”字，妙。</span>。是其曲弥高，其和弥寡<span class="comment">总上四段。</span>。</p>

<p>“故鸟有凤而鱼有鲲<span class="comment">总下二段。○已上先开后总，此先总后开，法变。</span>。凤凰上击九千里，绝云霓，负苍天，足乱浮云，翱翔乎杳冥之上<span class="comment">杳冥，绝远也。○写凤凰下如许语。</span>；夫藩篱之<img class="kindle-cn-inline-character" src="../Images/image00708.jpeg" alt=""/><span class="comment">晏。</span>，岂能与之料天地之高哉<span class="comment"><img class="kindle-cn-inline-character" src="../Images/image00709.jpeg" alt=""/>，鹌鹑也。○写<img class="kindle-cn-inline-character" src="../Images/image00710.jpeg" alt=""/>只下“藩篱”二字。</span>！鲲鱼朝发昆仑之墟，暴<span class="comment">仆。</span>鬐<span class="comment">奇。</span>于碣<span class="comment">杰。</span>石，暮宿于孟诸<span class="comment">昆仑山，在西北，去嵩山五万里。暴，露也。鱼之鬚鬣曰鬐。碣石，近海山名，在冀北。孟诸，薮泽名，在梁国睢阳县东北。○写鲲鱼下如许语。</span>；夫尺泽之鲵<span class="comment">倪。</span>，岂能与之量江海之大哉<span class="comment">写鲵只下“尺泽”二字。○先喻之以歌，言行高不合于俗。又喻之以物，言品高俗不能知。唯俗不能知，所以不合于俗也。下撇然转入正意作结，紧陗。</span>！</p>

<p>“故非独鸟有凤而鱼有鲲也<span class="comment">上用一“故”字转，此又用一“故”字转，章法奇妙。</span>，士亦有之。夫圣人瑰<span class="comment">规。</span>意琦行，超然独处；世俗之民，又安知臣之所为哉<span class="comment">瑰，伟也。琦，美也。○与上一样写法，佳妙。</span>! ”</p>

<p class="kindle-cn-para-left2">意想平空而来，绝不下一实笔，而骚情雅思，络绎奔赴，固轶群之才也。“夫圣人”一段，单笔短掉，不说尽，不说明，尤妙。</p>
</div>
</body></html>