<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>秦楚之际月表史记</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">秦楚之际月表<br/><span class="small">史记</span></h1>
<p>太史公读秦<span class="comment">二世。</span>楚<span class="comment">项氏。</span>之际<span class="comment">时天下未定，参错变化，不可以年纪，故列其月。</span>，曰：初作难，发于陈涉<span class="comment">一段。</span>；虐戾灭秦，自项氏<span class="comment">二段。</span>；拨乱诛暴，平定海内，卒践帝祚<span class="comment">同“阼”。</span>，成于汉家<span class="comment">祚，位也。○三段。三样写法。</span>。五年之间，号令三嬗<span class="comment">同“禅”。</span>，自生民以来，未始有受命若斯之亟也<span class="comment">三嬗，谓陈涉、项氏、汉高祖。○总承上三段作结。</span>。</p>

<p>昔虞、夏之兴，积善累功数十年，德洽百姓，摄行政事，考之于天，然后在位<span class="comment">考之于天，即《孟子》所谓人归天与也。○一段。</span>。汤、武之王，乃由契、后稷，修仁行义十馀世，不期而会孟津八百诸侯，犹以为未可；其后乃放弑<span class="comment">“会孟津”二句，单言武王，举武以见汤耳。○二段。</span>。秦起襄公，章于文、缪，献、孝之后，稍以蚕食六国；百有馀载，至始皇乃能并冠带之伦<span class="comment">章，显大也。○三段。○俱反上三段。“数十年”、“十馀世”、“百有馀载”，句中有眼。</span>。以德若彼<span class="comment">指四代。</span>，用力如此<span class="comment">指秦。</span>，盖一统若斯之难也<span class="comment">总承上三段作结。</span>。</p>

<p>秦既称帝，患兵革不休，以有诸侯也<span class="comment">倒句。</span>，于是无尺土之封，堕坏<span class="comment">怪。</span>名城，销锋镝<span class="comment">的。</span>, <img class="kindle-cn-inline-character" src="../Images/image00711.jpeg" alt=""/><span class="comment">徂。</span>豪杰，维万世之安<span class="comment"><img class="kindle-cn-inline-character" src="../Images/image00712.jpeg" alt=""/>，诛也。维，计度也。○另起一峰，下即捷转。单写高祖，慨叹作致。</span>。然王迹之兴，起于闾巷<span class="comment">高祖起于亭长。</span>，合从<span class="comment">宗。</span>讨伐，轶于三代<span class="comment">与豪杰并力攻秦，过于汤、武之放弑。</span>，乡<span class="comment">同“向”。</span>秦之禁，适足以资贤者为<span class="comment">去声。</span>驱除难<span class="comment">如字。</span>耳<span class="comment">前言一统之难，高祖独五年而成帝业，盖由秦无尺土之封，败坏既极，适足以资助贤者，而为之驱除其所难耳。○一层。</span>。故愤发其所为天下雄，安在无土不王<span class="comment">无土不王，盖古语也。高祖愤发闾巷而成帝业，安在其为无土不王也？○二层。</span>？此乃传之所谓大圣乎！岂非天哉？岂非天哉<span class="comment">高祖或乃传之所谓大圣，故不可以常理拘，盖有天意存乎其间矣。○三层。</span>？非大圣孰能当此受命而帝者乎<span class="comment">若非大圣，孰能当此豪杰并争之日，独受天命而帝者乎？○四层。应“受命”二字作结。</span>！</p>

<p class="kindle-cn-para-left2">前三段一正，后三段一反，而归功于汉。以四层咏叹，无限委蛇，如黄河之水，百折百回，究未尝著一实笔，使读者自得之，最为深妙。</p>
</div>
</body></html>