<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>货殖列传序史记</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">货殖列传序<br/><span class="small">史记</span></h1>
<p>《老子》曰：“至治之极，邻国相望，鸡狗之声相闻，民各甘其食，美其服，安其俗，乐其业，至老死不相往来<span class="comment">至治之世，不知有货殖。</span>。”必用此为务，挽<span class="comment">同“晚”。</span>近世涂民耳目，则几无行矣<span class="comment">言必用《老子》所说以为务，而挽近之世，止知涂饰民之耳目，必不可行矣。○史公将伸己说，而先引《老子》之言破之。</span>。</p>

<p>太史公曰：夫神农以前，吾不知已<span class="comment">顶“至治之极”。</span>。至若《诗》、《书》所述虞、夏以来，耳目欲极声色之好，口欲穷刍豢<span class="comment">宦。</span>之味，身安逸乐，而心夸矜势能之荣<span class="comment">谓势所能至之荣也。○此欲富之根。</span>，使俗之渐<span class="comment">尖。</span>民久矣，虽户说以眇论<span class="comment">微妙之论。</span>，终不能化<span class="comment">民多嗜欲，则不能至治矣。</span>。故善者因之，其次利道之，其次教诲之，其次整齐之，最下者与之争<span class="comment">善者因之，是神农以前人。利道，是太公一流。教诲、整齐，是管仲一流。最下与争，则武帝之盐铁平准矣。史公其多感慨乎！</span>。</p>

<p>夫山西饶材、竹、榖、<img class="kindle-cn-inline-character" src="../Images/image00722.jpeg" alt=""/><span class="comment">卢。</span>、旄、玉石<span class="comment">榖，楮也，皮可为纸。<img class="kindle-cn-inline-character" src="../Images/image00723.jpeg" alt=""/>, <img class="kindle-cn-inline-character" src="../Images/image00724.jpeg" alt=""/>属，可以为布。旄，牛尾也。</span>，山东多鱼、盐、漆、丝、声色，江南出楠<span class="comment">南。</span>、梓、姜、桂、金、锡、连、丹沙、犀、瑇<span class="comment">代。</span>瑁<span class="comment">妹。</span>、珠玑、齿、革<span class="comment">连，铅之未炼者。玑，珠之不圆者。</span>，龙门、碣<span class="comment">杰。</span>石北多马、牛、羊、旃、裘、筋、角<span class="comment">龙门，山名，在冯翊夏阳县。碣石，近海山名，在冀北。</span>，铜、铁则千里往往山出棋置<span class="comment">棋置，如围棋之置，言处处皆有也。○忽变一倒句，妙。</span>。此其大较也<span class="comment">方论货殖之理，忽杂叙四方土产，笔势奇矫。</span>。皆中国人民所喜好，谣俗被服饮食、奉生送死之具也<span class="comment">长句。</span>。故待农而食之，虞而出之，工而成之，商而通之<span class="comment">农、虞、工、商，是货殖之人，前后脉络。</span>。此宁有政教发征期会哉<span class="comment">宕句有致。</span>？人各任其能，竭其力，以得所欲。故物贱之征贵，贵之征贱<span class="comment">物贱极必贵，而贵极必贱，故贱者贵之征，贵者贱之征。○货殖尽此二语，是一篇主意。</span>，各劝其业，乐其事，若水之趋下，日夜无休时，不召而自来，不求而民出之。岂非道之所符而自然之验邪<span class="comment">正见俗之渐民，而货殖之不可已也。</span>？</p>

<p>《周书》曰：“农不出则乏其食，工不出则乏其事，商不出则三宝绝<span class="comment">三宝，谓珠、玉、金。</span>，虞不出则财匮少。”财匮少而山泽不辟<span class="comment">同“闢”。</span>矣<span class="comment">农、工、虞、商，复点。</span>。此四者，民所衣食之原也。原大则饶，原小则鲜。上则富国，下则富家<span class="comment">富国、富家，是通篇眼目。</span>。贫富之道，莫之夺予，而巧者有馀，拙者不足<span class="comment">此段就上文一反，言货殖亦非易事，存乎其人，以引起太公、管仲等。</span>。故太公望封于营丘<span class="comment">齐地。</span>，地潟<span class="comment">昔。</span>卤<span class="comment">鲁。○泻卤，咸地也。</span>，人民寡，于是太公劝其女功，极技巧，通鱼盐，则人物归之，<img class="kindle-cn-inline-character" src="../Images/image00725.jpeg" alt=""/><span class="comment">同“襁”。</span>至而辐凑。故齐冠带衣履天下，海岱之间敛袂而往朝焉。其后齐中衰，管子修之<span class="comment">引太公、管仲，以为货殖之祖。</span>，设轻重九府<span class="comment">九府，盖钱之府藏。论铸钱之轻重，故云轻重九府。</span>，则桓公以霸，九合诸侯，一匡天下；而管氏亦有三归，位在陪臣，富于列国之君。是以齐富强至于威、宣也<span class="comment">太公、管仲是富国。</span>。</p>

<p>故曰：“仓廪实而知礼节，衣食足而知荣辱。”礼生于有而废于无。故君子富，好行其德；小人富，以适其力。渊深而鱼生之，山深而兽往之，人富而仁义附焉。富者得势益彰，失势则客无所之，以<span class="comment">同“已”。</span>而不乐<span class="comment">言失其富厚之势，则客无所附而不乐。</span>。谚曰：“千金之子，不死于市。”此非空言也<span class="comment">艳富羞贫，虽有激之语，然亦确论。</span>。故曰：“天下熙熙，皆为利来<span class="comment">叶釐。</span>；天下壤壤，皆为利往<span class="comment">四句用韵，盖古歌谣也。熙熙，和乐也。壤壤，和缓貌。</span>。”夫千乘之主、万家之侯、百室之君尚犹患贫，而况匹夫编户之民乎<span class="comment">暗刺时事，语多感慨。</span>！</p>

<p class="kindle-cn-para-left2">天地之利，本是有馀，何至于贫？贫始于患之一念，而弊极于争之一途，故起处全寄想夫至治之风也。史公岂真艳货殖者哉？“千乘”数句，盖见天子之榷货、列侯之酎金而为之一叹乎！</p>
</div>
</body></html>