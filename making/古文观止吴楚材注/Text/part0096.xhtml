<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>太史公自序史记</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">太史公自序<br/><span class="small">史记</span></h1>
<p>太史公曰：“先人有言：‘自周公卒五百岁而生孔子<span class="comment">先人，谓先代贤人。</span>。孔子卒后至于今五百岁<span class="comment">适当五百岁之期。</span>，有能绍明世，正《易传》，继《春秋》，本《诗》、《书》、《礼》、《乐》之际<span class="comment">点出六经。</span>。’意在斯乎！意在斯乎！小子何敢让焉<span class="comment">何敢自嫌值五百岁而让之也。明明欲以《史记》继《春秋》意。</span>。”</p>

<p>上大夫壶<span class="comment">胡。</span>遂曰：“昔孔子何为而作《春秋》哉<span class="comment">设为问答，单提《春秋》，见《史记》源流。</span>? ”太史公曰：“余闻董生<span class="comment">仲舒。</span>曰：‘周道衰废，孔子为鲁司寇，诸侯害之，大夫壅之。孔子知言之不用、道之不行也，是非二百四十二年之中，以为天下仪表，贬天子，退诸侯，讨大夫，以达王事而已矣<span class="comment">王事，即王道。○一句断尽《春秋》。已下乃极叹《春秋》一书之大。</span>。’子曰：‘我欲载之空言，不如见之于行事之深切著明也。<span class="comment">《春秋》原实著当时行事，非空言垂训。</span>’夫《春秋》，上明三王之道，下辨人事之纪，别嫌疑，明是非，定犹豫<span class="comment">人不决曰犹豫。</span>，善善恶恶，贤贤贱不肖，存亡国，继绝世，补敝起废，王道之大者也<span class="comment">此段专赞《春秋》，下复以诸经陪说。</span>。《易》著天地、阴阳、四时、五行，故长于变。《礼》经纪人伦，故长于行；《书》记先王之事，故长于政；《诗》记山川、溪谷、禽兽、草木、牝牡、雌雄，故长于风；《乐》乐<span class="comment">洛。</span>所以立，故长于和；《春秋》辨是非，故长于治人<span class="comment">又从《易》、《礼》、《书》、《诗》、《乐》说到《春秋》，以应起。</span>。是故《礼》以节人，《乐》以发和，《书》以道事，《诗》以达意，《易》以道化，《春秋》以道义<span class="comment">再将诸经与《春秋》结束一通。</span>。拨乱世反之正，莫近于《春秋》<span class="comment">莫切近于《春秋》，应上“深切著明”。○以下独详论《春秋》。</span>。《春秋》文成数万<span class="comment">《春秋》万八千字。</span>，其指数千，万物之散聚皆在《春秋》<span class="comment"><img class="kindle-cn-inline-character" src="../Images/image00726.jpeg" alt=""/>栝《春秋》全部文字。</span>。《春秋》之中，弑君三十六，亡国五十二，诸侯奔走不得保其社稷者不可胜<span class="comment">升。</span>数。察其所以，皆失其本已<span class="comment">所以弑君、亡国及奔走，皆是失仁义之本。</span>。故《易》曰‘失之毫厘，差以千里<span class="comment">今《易》无此语，《易纬》有之。</span>。’故曰‘臣弑君，子弑父，非一旦一夕之故也，其渐久矣<span class="comment">此《易·坤卦》之词，文亦稍异。○两引《易》词，以明本之不可失也。○<img class="kindle-cn-inline-character" src="../Images/image00727.jpeg" alt=""/>栝《春秋》全部事迹。</span>。’故有国者不可以不知《春秋》，前有谗而弗见，后有贼而不知。为人臣者不可以不知《春秋》，守经事而不知其宜，遭变事而不知其权。为人君父而不通于《春秋》之义者，必蒙首恶之名。为人臣子而不通于《春秋》之义者，必陷篡弑之诛，死罪之名<span class="comment">《春秋》所该甚广，而君臣父子之分，尤有独严，故提出言之。</span>。其实皆以为善，为之不知其义，被之空言而不敢辞<span class="comment">总上文而言，其实心本欲为善，但为之而不知其义理，凭空加以罪名，而不敢辞。○《春秋》实有此等事，特为揭出，甚言《春秋》之义，不可不知也。</span>。夫不通礼义之旨<span class="comment">礼缘义起，故并言之。○又即《春秋》生出“礼义”二字。</span>，至于君不君，臣不臣，父不父，子不子。君不君则犯<span class="comment">为臣下所干犯。</span>，臣不臣则诛，父不父则无道，子不子则不孝。此四行者，天下之大过也。以天下之大过予之，则受而弗敢辞<span class="comment">应“被之空言而不敢辞”句。</span>。故《春秋》者，礼义之大宗也<span class="comment">一句极赞《春秋》，收括前意。</span>。夫礼禁未然之前，法施已然之后；法之所为用者易见，而礼之所为禁者难知<span class="comment">四句引《治安策》语，见《春秋》所以作，并《史记》所以作之意。</span>。”</p>

<p>壶遂曰：“孔子之时，上无明君，下不得任用，故作《春秋》，垂空文以断礼义，当一王之法。今夫子上遇明天子<span class="comment">武帝。</span>，下得守职，万事既具，咸各序其宜，夫子所论，欲以何明<span class="comment">再借壶遂语辨难，一番回护自家，妙。</span>? ”太史公曰：“唯唯<span class="comment">委。</span>，否否，不然<span class="comment">叠用“唯唯”、“否否”、“不然”，妙。唯唯，姑应之也。否否，略折之也。不然，特申明之也。</span>。余闻之先人曰<span class="comment">又是先人。</span>:‘伏羲至纯厚，作《易》八卦；尧、舜之盛，《尚书》载之，礼乐作焉；汤、武之隆，诗人歌之。《春秋》采善贬恶，推三代之德，褒周室，非独刺讥而已也<span class="comment">又言《春秋》与诸经同义，皆纯厚隆盛之书，非刺讥之文。极得宣尼作《春秋》微意。</span>。’汉兴以来，至明天子<span class="comment">应上“遇明天子”。</span>，获符瑞<span class="comment">指获麟。</span>，建封禅<span class="comment">封，泰山上筑土为坛，以祭天。禅，泰山下小山上除地为<img class="kindle-cn-inline-character" src="../Images/image00673.jpeg" alt=""/>，以祭山川。</span>，改正朔，易服色，受命于穆清<span class="comment">受天命清和之气。</span>，泽流罔极，海外殊俗，重<span class="comment">平声。</span>译<span class="comment">亦。</span>款塞<span class="comment">传夷夏之言者曰译，俗谓之通士。款塞，叩塞门也。</span>，请来献见者，不可胜道。臣下百官力诵圣德，犹不能宣尽其意<span class="comment">言口不能悉诵，故不可不载之书。</span>。且士贤能而不用，有国者之耻<span class="comment">此句宾。</span>；主上明圣而德不布闻，有司之过也<span class="comment">此句主。</span>。且余尝掌其官<span class="comment">应下得守职。</span>，废明圣盛德不载<span class="comment">一。</span>，灭功臣、世家、贤大夫之业不述<span class="comment">二。</span>，堕先人所言<span class="comment">三。</span>，罪莫大焉。余所谓述故事，整齐其世传，非所谓作也<span class="comment">“作”字呼应。</span>，而君比之于《春秋》，谬矣<span class="comment">正对“欲以何明”句。○壶遂问答一篇完。</span>。”</p>

<p>于是论次其文。七年<span class="comment">太初元年至天汉三年。</span>而太史公遭李陵之祸，幽于缧绁<span class="comment">详后《报任安书》中。○可见史公未遭祸前已作《史记》，特未卒业耳。</span>。乃喟然而叹曰：“是余之罪也夫！是余之罪也夫！身毁不用矣<span class="comment">受腐刑。</span>。”退而深惟曰：“夫《诗》、《书》隐约者<span class="comment">隐，忧也。约，犹屈也。</span>，欲遂其志之思也<span class="comment">史公欲卒成《史记》，故以此句唤起。</span>。昔西伯拘羑<span class="comment">有。</span>里，演《周易》；孔子厄陈、蔡，作春秋；屈原放逐，著《离骚》；左丘失明，厥有《国语》；孙子膑<span class="comment">频上声。</span>脚<span class="comment">脚，○膑，刖刑，去膝盖骨。</span>，而论兵法；不韦迁蜀，世传《吕览》<span class="comment">即《吕氏春秋》。</span>。韩非囚秦，《说<span class="comment">税。</span>难》、《孤愤》<span class="comment">非作《孤愤》、《说难》等篇，十馀万言。○又组织六经作馀波，而添出《离骚》、《国语》等作陪，更妙。</span>; 《诗》三百篇，大抵贤圣发愤之所为作也。此人皆意有所郁结，不得通其道也<span class="comment">又借《诗》作结，文法更变化。</span>，故述往事，思来者。”于是卒述陶唐以来，至于麟止，自黄帝始<span class="comment">武帝至雍，获白麟，迁以为述事之端，上纪黄帝，下至麟止，犹孔子绝笔于获麟也。史公虽欲不比《春秋》之作，又不可得矣。</span>。</p>

<p class="kindle-cn-para-left2">史公生平学力，在《史记》一书，上接周、孔，何等担荷！原本六经，何等识力！表章先人，何等渊源！然非发愤郁结，则虽有文章，可以无作。哀公获麟而《春秋》作，武帝获麟而《史记》作。《史记》岂真能继《春秋》者哉！</p>
</div>
</body></html>