<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>求茂材异等诏汉武帝刘彻</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">求茂材异等诏<br/><span class="small">汉武帝刘彻</span></h1>
<p>盖有非常之功，必待非常之人<span class="comment">武帝雄心，露于“非常”二字。</span>，故马或奔踶<span class="comment">题。</span>而致千里<span class="comment">奔，驰也。踶，踢也。奔踶者，乘之即奔，立则踶人也。</span>，士或有负俗之累而立功名<span class="comment">负俗，谓被世讥论也。○二“或”字活看。</span>。夫泛<span class="comment">同“覂”。音捧。</span>驾之马<span class="comment">泛，覆也。覆驾者，言马有逸气，不循轨辙也。○顶“奔踶”说。</span>，跅<span class="comment">托。</span>弛之士<span class="comment">跅者，跅落无检局也。弛者，放废不遵礼度也。○顶“负俗”说。</span>，亦在御之而已<span class="comment">只一“御”字，想见英主作用。</span>。其令州郡察吏民有茂材异等<span class="comment">旧言秀才，避光武讳称茂材。异等者，超等轶群，不与凡同也。○应“非常之人”。</span>可为将相及使绝国者<span class="comment">绝远之国，谓声教之外。○应“非常之功”。</span>。</p>

<p class="kindle-cn-para-left2">求材不拘资格，务期适用。汉世得人之盛当自此诏开之。至以可使绝国者与将相并举，盖其穷兵好大，一片雄心，言下不觉毕露。与高帝《大风歌》同一气概。</p>
</div>
</body></html>