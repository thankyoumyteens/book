<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>尚德缓刑书路温舒</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">尚德缓刑书<br/><span class="small">路温舒</span></h1>
<p>昭帝崩，昌邑王贺废，宣帝初即位<span class="comment">昭帝崩，无嗣，迎昌邑王贺为嗣。既至即位，行淫乱。大将军霍光率群臣白太后废之，迎武帝曾孙病已嗣昭帝后，是为宣帝。</span>，路温舒<span class="comment">巨鹿人，守廷尉史。</span>上书，言宜尚德缓刑。其辞曰：</p>

<p>“臣闻齐有无知之祸，而桓公以兴<span class="comment">齐襄公无道，公子小白奔莒，子纠奔鲁。及公孙无知弑襄公，小白自莒先入，得立，是为桓公。</span>；晋有骊姬之难，而文公用伯<span class="comment">晋献公伐骊戎，得骊姬，爱幸之。姬谮三公子，申生自杀，重耳、夷吾出奔。后重耳入晋为文公。</span>。近世赵王不终，诸吕作乱，而孝文为太宗<span class="comment">高祖宠戚姬，生如意，封为赵王。帝崩，惠帝立，吕太后酖杀赵王。及惠帝崩，吕太后临朝，诸吕专权，欲危刘氏。诸大臣谋共诛之，迎立代王，是为孝文帝，庙号太宗。</span>。由是观之，祸乱之作，将以开圣人也<span class="comment">此句为下“昭天命”、“开至圣”张本。</span>。故桓、文扶微兴坏，尊文、武之业，泽加百姓，功润诸侯，虽不及三王，天下归仁焉<span class="comment">承上说桓、文。</span>。文帝永思至德，以承天心，崇仁义，省刑罚，通关梁，一远近，敬贤如大宾，爱民如赤子，内恕情之所安，而施之于海内<span class="comment">恕情，谓推己之心。</span>，是以囹<span class="comment">陵。</span>圄<span class="comment">语。</span>空虚<span class="comment">囹圄，狱名。</span>，天下太平<span class="comment">承上说文帝。</span>。夫继变化之后，必有异旧之恩，此贤圣所以昭天命也<span class="comment">再下一断，虚引“尚德缓刑”之旨。</span>。往者，昭帝即世而无嗣，大臣忧戚，焦心合谋，皆以昌邑尊亲，援而立之。然天不授命，淫乱其心，遂以自亡。深察祸变之故，乃皇天之所以开至圣也<span class="comment">应上“将以开圣人”意。</span>。故大将军<span class="comment">霍光。</span>受命武帝，股肱汉国，披肝胆<span class="comment">披，开也。</span>，决大计，黜亡义<span class="comment">废昌邑。</span>，立有德<span class="comment">立宣帝。</span>，辅天而行，然后宗庙以安，天下咸宁。</p>

<p>“臣闻《春秋》正即位，大一统而慎始也<span class="comment">立宣帝。</span>。陛下初登至尊，与天合符，宜改前世之失，正始受命之统，涤烦文，除民疾，存亡继绝，以应天意<span class="comment">主意要宣帝缓刑。缓刑即尚德也。以上却不直说，只反复极写兴废之际，以深动之。</span>。</p>

<p>“臣闻秦有十失，其一尚存，治狱之吏是也<span class="comment">此句方入正意。</span>。秦之时，羞文学<span class="comment">一失。</span>，好武勇<span class="comment">二失。</span>，贱仁义之士<span class="comment">三失。</span>，贵治狱之吏<span class="comment">四失。</span>，正言者谓之诽谤<span class="comment">五失。</span>，遏过者谓之妖言<span class="comment">六失。</span>，故盛服先生不用于世<span class="comment">盛服，竭力以佩服也。○七失。</span>，忠良切言皆郁于胸<span class="comment">八失。</span>，誉谀之声日满于耳<span class="comment">九失。</span>，虚美熏心，实祸蔽塞<span class="comment">十失。</span>。此乃秦之所以亡天下也<span class="comment">结过秦。</span>。方今天下赖陛下恩厚，亡金革之危、饥寒之患，父子夫妻勠<span class="comment">六。</span>力安家<span class="comment">勠力，并力也。</span>，然太平未洽者，狱乱之也<span class="comment">一阖。</span>。夫狱者，天下之大命也<span class="comment">一开。</span>，死者不可复生，<img class="kindle-cn-inline-character" src="../Images/image00745.jpeg" alt=""/><span class="comment">古绝字。</span>者不可复属<span class="comment">祝。</span>。《书》曰：‘与其杀不辜，宁失不经<span class="comment">辜，罪也。经，常也。谓法可以杀，可以无杀，杀之则恐陷于非辜，不杀之恐失于轻纵，然与其杀之而害彼之生，宁姑全之而自受失刑之责。</span>。’今治狱吏则不然，上下相驱<span class="comment">驱，逐也。</span>，以刻为明，深者获公名，平者多后患。故治狱之吏皆欲人死，非憎人也，自安之道在人之死<span class="comment">惨痛之音。</span>。是以死人之血流离于市，被刑之徒比肩而立，大辟<span class="comment">闢。</span>之计岁以万数，此仁圣之所以伤也。太平之未洽，凡以此也<span class="comment">又束应前。</span>。夫人情安则乐生，痛则思死。棰楚之下，何求而不得<span class="comment">棰楚，以杖鞭扑也。</span>？故囚人不胜<span class="comment">升。</span>痛，则饰辞以视<span class="comment">同示。</span>之<span class="comment">饰，假也。视，告也。</span>；吏治者利其然，则指道以明之<span class="comment">狱吏利其假辞以相告，为指引道理，以明其罪之实。</span>；上奏畏却，则锻练而周内<span class="comment">同“纳”。</span>之<span class="comment">却，退也。畏为上所却退，则精熟周悉，致之法中。○三句尽酷吏折狱之情。</span>。盖奏当<span class="comment">去声。</span>之成<span class="comment">奏当，谓处当其罪而上奏也。</span>，虽咎繇<span class="comment">同皋陶。</span>听之，犹以为死有馀辜。何则？成练者众，文致之罪明也<span class="comment">成练，谓成其锻练之辞。文致，文饰而致人罪也。○可见酷吏爰书，不可为据。</span>。是以狱吏专为深刻，残贼而亡极，媮<span class="comment">偷。</span>为一切<span class="comment">媮，苟且也。一切，权时也。</span>，不顾国患，此世之大贼也。故俗语曰：‘画地为狱，议不入；刻木为吏，期不对<span class="comment">画狱、木吏，尚不入、对，况真实乎？议，拟也。期，必也。</span>。’此皆疾吏之风，悲痛之辞也。故天下之患，莫深于狱；败法乱正，离亲塞道，莫甚乎治狱之吏。此所谓一尚存者也<span class="comment">应前文作一大束。下更推开一步，是上书主意。</span>。</p>

<p>“臣闻乌鸢之卵不毁，而后凤皇集；诽谤之罪不诛，而后良言进。故古人有言：‘山薮藏疾，川泽纳污，瑾瑜匿恶，国君含垢<span class="comment">垢。○四句出《左传》，晋大夫伯宗之言。薮，大泽也。疾，毒害之物。瑾、瑜，美玉也。恶，玉瑕。诟，耻病也。</span>。’唯陛下除诽谤以招切言，开天下之口，广箴谏之路，扫亡秦之失，尊文、武之德，省法制，宽刑罚，以废治狱，则太平之风可兴于世，永履和乐，与天亡极<span class="comment">首尾以“天”字应。</span>。天下幸甚！”</p>

<p>上善其言。</p>
<p class="kindle-cn-para-left2">论者谓宣帝好刑名之学，温舒此疏切中其病，非也。是时宣帝初立，未有施行。盖自武帝后，法益烦苛，宣帝即位，温舒冀一扫除之，故发此论。其言深切悲痛，宣帝亦为之感悟。</p>
</div>
</body></html>