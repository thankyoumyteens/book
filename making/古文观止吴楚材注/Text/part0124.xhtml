<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>滕王阁序王勃</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">滕王阁序<br/><span class="small">王勃</span></h1>
<p>南昌故郡，洪都新府<span class="comment">江西南昌府号为洪都。</span>。星分翼轸<span class="comment">翼、轸，二星，在楚之分野。</span>，地接衡庐<span class="comment">衡山峙立于西南，庐山近联于北境。</span>。襟三江而带五湖<span class="comment">三江，荆江在荆州，淞江在苏州，浙江在杭州。此据其上，如衣之襟焉。五湖，大湖在苏州，鄱阳湖在饶州，青草湖在岳州。丹阳湖在润州，洞庭湖在鄂州。此据其中，如带之束焉。</span>，控蛮荆而引瓯越<span class="comment">荆楚本南蛮之区，此则控扼之。闽越连东瓯之境，此则接引之。○首叙地形之雄。</span>。物华天金<span class="comment">物之光华，乃天之宝。</span>，龙光射牛斗之墟<span class="comment">丰城有二剑，曰干将，曰莫邪。其龙文光彩，直上射牛斗。</span>；人杰地灵<span class="comment">人之英杰，由地之灵。</span>，徐孺下陈蕃之榻<span class="comment">徐穉，字孺子，洪州高士也。陈蕃为豫章太守，特设一榻以待之。○次序人物之异。</span>。雄州雾列<span class="comment">雄州，谓大郡。如雾之浮列于上。○承“星分”四句。</span>，俊彩星驰<span class="comment">俊彩，谓人物，如星之奔驰于前。○承“物华”四句。</span>。台隍枕<span class="comment">去声。</span>夷夏之交<span class="comment">台，亭台。隍，城下。以首据物曰枕。夷，谓正南荆楚之地。夏，谓东南扬州之域。○再承“星分”四句。</span>，宾主尽东南之美<span class="comment">时宴于此阁之宾主，尽东南人物之美。○再承“物华”四句，随起下文。</span>。都督阎公之雅望，棨戟遥临<span class="comment">时阎伯屿为洪州牧，即都督也。棨戟，有衣之戟。遥远而临于洪州。○主。</span>；宇文新州之懿范，襜<span class="comment">谄平声。</span>帷暂驻<span class="comment">宇文钧，新除灃州牧，道经于此。襜帷，盖坐车马者，蔽前曰襜，在旁曰帷。○宾。</span>。十旬休暇，胜友如云<span class="comment">以宾主交欢日久言。</span>；千里逢迎，高朋满座<span class="comment">以宾朋来自远方言。</span>。腾蛟起凤，孟学士之词宗；紫电清霜，王将军之武库<span class="comment">蛟气之腾，光焰夺目；凤毛之起，文彩耀空。喻才华也。词宗，谓词章之宗。光辉之发，闪如紫电；浩气之凝，凛若清霜。喻节操也。武库，言无所不有。孟学士、王将军，是会中显客。</span>。家君作宰，路出名区；童子何知，躬逢胜饯<span class="comment">勃父名福畤，为交阯令。勃往省焉，道经洪州。童子，勃自称。○此段述宾主之美。</span>。</p>

<p>时维九月，序属三秋。潦水尽而寒潭清，烟光凝而暮山紫<span class="comment">只二句，已写尽九月之景。</span>。俨骖<img class="kindle-cn-inline-character" src="../Images/image00757.jpeg" alt=""/>于上路<span class="comment">俨，望也。骖<img class="kindle-cn-inline-character" src="../Images/image00758.jpeg" alt=""/>，马行不止也。行马于道路之上，谓宾客所来之途也。</span>，访风景于崇阿<span class="comment">崇阿，高陵也。采访风景于高陵，谓沿途揽胜也。</span>；临帝子之长洲<span class="comment">帝子，谓滕王也。建阁长洲之上。临，谓至其所也。</span>，得仙人之旧馆<span class="comment">仙人旧馆，称膝王阁也。得，谓登其上也。○此段叙到阁之由。</span>。层峦耸翠，上出重霄<span class="comment">阁之当山，但见层叠峰峦耸其翠色，上出于重重霄汉之上。</span>；飞阁流丹，下临无地<span class="comment">阁之映水，飞舞莫定，影若流丹，下临于江上无地之处。</span>。鹤汀<span class="comment">厅。</span>凫渚，穷岛屿<span class="comment">序。</span>之萦回<span class="comment">汀，水际平地。渚，小洲也。海中山曰岛。山在水曰屿。鹤聚于汀，凫宿于渚，已穷尽水中岛屿萦曲回环之处。</span>；桂殿兰宫，列冈峦之体势<span class="comment">江神祠宇，以桂为殿庭，以兰为宫阙。前后分列，如冈峦之体势。○此段言阁在山水之间，乃近景也。</span>。披绣闼，俯雕甍<span class="comment">萌。○披，开也。门屏曰闼，屋栋曰甍。</span>，山原旷其盈视<span class="comment">山、原之深旷者，足以极吾之所视。</span>，川泽盱<span class="comment">吁。</span>其骇瞩<span class="comment">竹。○盱，张目也。瞩，视之甚也。川泽如目之张，而有以骇吾之所瞩。</span>。闾阎扑地，钟鸣鼎食之家<span class="comment">闾阎，里中门也。扑地，谓排列于地也。鸣钟列鼎而食，尽大家也。</span>；舸<span class="comment">歌。</span>舰<span class="comment">咸上声。</span>迷津，青雀黄龙之轴<span class="comment">舸，大船。舰，战船。迷塞水津，皆彩画青雀、黄龙于船轴之上。</span>。虹销雨霁，彩彻云衢<span class="comment">虹气已销，雨开新霁，而光彩映彻于云衢之间。</span>。落霞与孤鹜<span class="comment">务。</span>齐飞，秋水共长天一色<span class="comment">落霞自天而下，孤鹜自下而上，故曰齐飞。秋水碧而连天，长天空而映水，故曰一色。○警句。自使伯屿心服。</span>。渔舟唱晚，响穷彭蠡之滨；雁阵惊寒，声断衡阳之浦<span class="comment">彭蠡，鄱阳湖也。衡阳，衡山之南有回雁峰，雁不过此。渔唱不到彭蠡不穷，雁声不到衡阳不断，总言其极多耳。○此段言阁极山水之外，乃远景也。</span>。</p>

<p>遥吟俯畅，逸兴遄飞<span class="comment">遄，速也。</span>。爽籁<span class="comment">赖。</span>发而清风生<span class="comment">凡孔窍机括皆曰籁。秋晚之爽气，发于万籁之鸣，故清风飒飒而生。</span>，纤歌凝而白云遏<span class="comment">纤，细也。女乐之细歌，凝止于侍宴之侧，而白云为之遏留。</span>。睢园绿竹，气凌彭泽之樽<span class="comment">意其用《淇澳》绿竹事，以嘉有德。陶渊明为彭泽令，尝置酒召客。此美座中之有德而善饮者。</span>；邺水朱华，光照临川之笔<span class="comment">邺，曹魏所兴之地。曹植诗：“朱华冒绿池。”临川，今抚州。王羲之善书，尝为临川内史。此美座中之有文而善书者。</span>。四美具<span class="comment">良辰、美景、赏心、乐事。</span>，二难并<span class="comment">贤主、嘉宾。○此段叙宴会之人歌、饮、文词，无所不妙。</span>。穷睇<span class="comment">第。</span>眄<span class="comment">勉。</span>于中天<span class="comment">睇，小视。眄，邪视。穷极观览于中天之际。○起“天高地迥”句。</span>，极娱游于暇日<span class="comment">极尽娱乐嬉游于闲暇之日。○起“兴尽悲来”句。</span>。天高地迥，觉宇宙之无穷<span class="comment">迥，寥远也。○二句收拾上文胜景。</span>；兴尽悲来，识盈虚之有数<span class="comment">二句引起下文命运。</span>。望长安于日下，指吴会于云间<span class="comment">望天子长安之处于日下，指苏州吴会之在于云间。</span>。地势极而南溟深，天柱高而北辰远<span class="comment">地缺东南，势极于南，而南溟最深。天倾西北，柱高于北，而北辰亦远。○四句起“关山”四句</span>。关山难越，谁悲失路之人？萍水相逢，尽是他乡之客<span class="comment">失路，喻不得志也。萍，浮生水上，随风漂流，故人称邂逅相遇曰萍水相逢。○四句言在会者多属他乡失志之人，能不感慨系之？下乃承此意细写之。</span>。怀帝阍而不见，奉宣室以何年<span class="comment">怀思君门，而不可得见。欲如贾谊奉宣室之问，不知又在何年。</span>？</p>

<p>呜呼！时运不齐，命途多舛。冯唐易老<span class="comment">冯唐，汉人，白首为郎。文帝辇过郎署，与论将帅，拜为车骑都尉。</span>，李广难封<span class="comment">汉李广，武帝时为右北平太守，匈奴号为飞虎将军。以数奇，不得封侯。</span>。屈贾谊于长沙，非无圣主<span class="comment">绛、灌屈贾谊，谪为长沙王太傅，非无汉文帝之圣主。</span>；窜梁鸿于海曲，岂乏明时<span class="comment">佞臣毁梁鸿，逐之于北海，岂无魏武帝之明时？○此段言怀才而际时者，皆失志如此。后之悲失志者，亦可因之以自慰。</span>？所赖君子安贫，达人知命。老当益壮，宁知白首之心；穷且益坚，不坠青云之志。酌贪泉而觉爽，处涸辙以犹欢<span class="comment">广州一水，谓之贪泉。饮此水者，廉士亦贪。吴隐之诗：“试使夷齐饮，终当不易心。”身当困穷，如鱼处涸辙之内，而犹欢悦。</span>。北海虽赊<span class="comment">奢。</span>，扶摇可接<span class="comment">赊，远也。扶摇，风势也。《庄子》：北海有鱼，其名为鲲。化而为鹏。摶扶摇而上者九万里。</span>；东隅已逝，桑榆非晚<span class="comment">东隅，日出处。桑榆，谓晚也。汉光武劳冯异诏：“始虽垂翅回溪，终能奋翼渑池。可谓失之东隅，收之桑榆。”</span>。孟尝高洁，空怀报国之心<span class="comment">孟尝，字伯周，汉顺帝时为合浦太守。性行高洁，不见升擢，故云空怀。</span>；阮籍猖狂，岂效穷途之哭<span class="comment">晋阮籍率意独驾，车迹所穷，辄痛哭而返，是猖狂也，吾辈岂可效之？○此段言士虽遭时命之穷，正当因之以自励。</span></p>

<p>勃，三尺微命，一介书生<span class="comment">方说到自己。</span>。无路请缨，等终军之弱冠<span class="comment">去声。○《曲礼》:“二十曰弱冠。”南越与汉和亲，终军年二十馀，自愿受长缨，必羁南越王而致之阙下。勃谓无路请缨于朝，比终军弱冠之年。</span>；有怀投笔，慕宗悫之长风<span class="comment">汉班超尝为人书记，意不屑，投笔有封侯万里之志。宋宗悫，叔父问所志，悫曰：“愿乘长风破万里浪。”后果为将军。勃谓有志于投笔，景慕宗悫破浪之长风。○自负不凡。</span>。舍簪笏于百龄，奉晨昏于万里<span class="comment">舍去簪笏于百年富贵之途，奉父晨昏定省之礼于万里之外。言往交阯省父。</span>。非谢家之宝树<span class="comment">谢玄为叔父安所器，曰：“子弟亦何预人事，而欲使其佳？”玄曰：“如芝兰玉树，欲使生于庭阶耳。”</span>，接孟氏之芳邻<span class="comment">孟母三迁，为子择邻。言己幸与诸贤相接。</span>。他日趋庭，叨陪鲤对<span class="comment">异日到交阯侍受父教，叨陪孔鲤趋庭之对。</span>；今晨捧袂，喜托龙门<span class="comment">汉李膺以声名自高，士有被其容接者，名为登龙门。勃谓今日捧袂而进，喜托姓名于阎公之门，亦若龙门也。</span>。杨意不逢，抚凌云而自惜<span class="comment">杨得意曾荐司马相如，后相如遂显。勃言不逢杨得意之荐，但诵相如凌云之赋，而自惜其不遇耳。</span>；锺期既遇，奏流水以何渐<span class="comment">伯牙鼓琴，志在流水。锺子期曰：“洋洋若江河。”勃谓既遇阎公之知音，即呈所为文，又何愧焉？○此段自叙以省父过此，得与宴会，不敢辞作序之意。</span>？</p>

<p>呜呼！胜地不常，盛筵难再。兰亭已矣<span class="comment">兰亭，王羲之宴集之地，今已往矣。</span>，梓泽丘墟<span class="comment">梓泽，石崇金谷园。今已荒废而为丘墟。</span>。临别赠言，幸承恩于伟饯<span class="comment">序系勃作，故曰临别赠言。既承阎公之恩于伟饯矣。</span>；登高作赋，是所望于群公<span class="comment">登高阁而作赋，勃诚不能，是有望于在会之群公也。○勃居末座，而僭作序，故以逊词作结。得体。</span>。敢竭鄙诚，恭疏短引<span class="comment">结作序。</span>。一言均赋，四韵俱成<span class="comment">勃先申一言，以均此意而赋之，而八句四韵俱成矣。○起作诗。</span>：</p>

<p>滕王高阁临江渚<span class="comment">阁耸而依江。</span>，佩玉鸣鸾罢歌舞<span class="comment">宴罢而佩玉、鸣鸾之歌舞亦罢。</span>。画栋朝飞南浦云<span class="comment">朝看画栋，俨若飞南浦之云。</span>，朱帘暮卷西山雨<span class="comment">暮收朱帘，宛若卷西山之雨。</span>。闲云潭影日悠悠<span class="comment">云映深潭，日悠悠而自在。</span>，物换星移几度秋<span class="comment">物象之改换，星宿之推移，此阁至今，凡几度秋！</span>。阁中帝子今何在<span class="comment">伤今思古。</span>？槛外长江空自流<span class="comment">伤其物是而人非也。○序词藻丽，诗意淡远，非是诗不能称是序。</span>。</p>

<p class="kindle-cn-para-left2">唐高祖子元婴为洪州刺史，建此阁，后封滕王，故曰滕王阁。咸亨二年，阎伯屿为洪州牧，重修。九月九日，宴宾僚于阁。欲夸其婿吴子幸才，令宿构序。时王勃省父，次马当，去南昌七百里。梦水神告曰：“助风一帆。”达旦，遂抵南昌与宴。阎请众宾序，至勃，不辞。阎恚甚，密令吏得句即报。至“落霞”二句，叹曰：“此天才也。”想其当日对客挥毫，珍词绣句层见叠出，洵是奇才。</p>
</div>
</body></html>