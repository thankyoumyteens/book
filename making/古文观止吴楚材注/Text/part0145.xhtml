<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>应科目时与人书韩愈</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">应科目时与人书<br/><span class="small">韩愈</span></h1>
<p>月、日，愈再拜<span class="comment">一云“应博学宏词前进士韩愈谨再拜上书舍人阁下”。</span>。天池之滨，大江之<img class="kindle-cn-inline-character" src="../Images/image00764.jpeg" alt=""/><span class="comment">焚。○天池，谓南海也。《庄子》:“南冥者，天池也。”滨，水际。<img class="kindle-cn-inline-character" src="../Images/image00766.jpeg" alt=""/>，水涯。</span>，曰有怪物焉<span class="comment">怪物，龙之别名。</span>，盖非常鳞凡介之品汇匹俦也<span class="comment">汇，类也。○总领一句。下一连六转。</span>。其得水，变化风雨，上下于天不难也<span class="comment">得水，一转。</span>。其不及水，盖寻常尺寸之间耳。无高山、大陵、旷途、绝险为之关隔也<span class="comment">顿宕。</span>，然其穷涸，不能自致乎水，为<img class="kindle-cn-inline-character" src="../Images/image00765.jpeg" alt=""/><span class="comment">宾。</span>獺之笑者，盖十八九矣<span class="comment"><img class="kindle-cn-inline-character" src="../Images/image00767.jpeg" alt=""/>，小獭也。○不及水，二转。</span>。如有力者，哀其穷而运转之，盖一举手、一投足之劳也<span class="comment">顿宕。</span>。然是物也，负其异于众也，且曰：“烂死于沙泥，吾宁乐之。若俛<span class="comment">同俯。</span>首帖耳，摇尾而乞怜者，非我之志也<span class="comment">气骨矫矫，明明托物自喻。○不肯乞怜，三转。</span>。”是以有力者遇之，熟视之若无睹也。其死其生，固不可知也<span class="comment">有力者不知，四转。</span>。</p>

<p>今又有有力者当其前矣，聊试仰首一鸣号焉，庸讵知有力者不哀其穷而忘一举手、一投足之劳，而转之清波乎<span class="comment">仰首鸣号，五转。句句抱前，句句刺心。</span>？其哀之，命也。其不哀之，命也。知其在命，而且鸣号之者，亦命也<span class="comment">作三叠，总结。六转。</span>。愈今者实有类于是<span class="comment">一篇皆是譬喻，只一句归结自己，甚妙。</span>。是以忘其疏愚之罪，而有是说焉。阁下其亦怜察之。</p>

<p class="kindle-cn-para-left2">此贞元九年宏词试也。无端突起譬喻，不必有其事，不必有其理，却作无数曲折，无数峰峦，奇极、妙极。</p>
</div>
</body></html>