<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>祭鳄鱼文韩愈</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">祭鳄鱼文<br/><span class="small">韩愈</span></h1>
<p>维年月日，潮州刺史韩愈，使军事衙推秦济，以羊一、猪一投恶溪之潭水，以与鳄<span class="comment">谔。</span>鱼食，而告之<span class="comment">初，公至潮，问民疾苦，皆曰恶溪有鳄鱼，食民产且尽。数日，公令其属秦济，以一羊、一豚投溪水而祝之。</span>曰：</p>

<p>昔先王既有天下，列山泽，罔<span class="comment">同“网”。</span>绳擉<span class="comment">错。</span>刃，以除虫蛇恶物为民害者，驱而出之四海之外<span class="comment">列，遮道也。擉，刺也。○正议发端，便不可犯。</span>。及后王德薄，不能远有，则江、汉之间，尚皆弃之以与蛮、夷、楚、越，况潮，岭海之间，去京师万里哉！鳄鱼之涵淹卵育于此，亦固其所<span class="comment">潮在岭外、海内，较江、汉更远，毋怪为鳄鱼所据。涵淹，潜伏也。卵育，生息也。○先归咎后王，故意放宽一步。妙。</span>。今天子嗣唐位，神圣慈武，四海之外，六合之内，皆抚而有之<span class="comment">能远有矣。</span>，况禹迹所揜，扬州之近地，刺史、县令之所治，出贡赋以供天地宗庙百神之祀之壤者哉<span class="comment">揜，止也。潮于古为扬州之境，以四海、六合言之，则潮地又甚近也。○二十四字作一句读。</span>！鳄鱼其不可与刺史杂处此土也<span class="comment">此句是一篇纲领。前将天子立大议论，此下专在与刺史争土上发议。</span>！</p>

<p>刺史受天子命，守此土，治此民，而鳄鱼睅<span class="comment">音缓。</span>然不安溪潭，据处食民、畜<span class="comment">休去声。</span>、熊、豕、鹿、麞，以肥其身，以种其子孙，与刺史亢拒，争为长<span class="comment">掌。</span>雄<span class="comment">睅，目出貌。据处，谓据其地而处之也。食民、畜，谓食人与六畜也。刺史欲安民，而鳄鱼为害若此，是与亢拒争雄矣。</span>。刺史虽驽弱，亦安肯为鳄鱼低首下心，伈伈<span class="comment">心上声。</span><img class="kindle-cn-inline-character" src="../Images/image00768.jpeg" alt=""/><img class="kindle-cn-inline-character" src="../Images/image00769.jpeg" alt=""/><span class="comment">贤上声。</span>，为民吏羞，以偷活于此邪<span class="comment">伈伈，恐惧貌。<img class="kindle-cn-inline-character" src="../Images/image00770.jpeg" alt=""/><img class="kindle-cn-inline-character" src="../Images/image00771.jpeg" alt=""/>，小目貌。</span>？且承天子命以来为吏，固其势不得不与鳄鱼辨<span class="comment">凛以天子，凛以天子命吏，词严义正，是一篇讨贼檄文。</span>。</p>

<p>鳄鱼有知，其听刺史言<span class="comment">总喝一句，起下文。</span>：潮之州，大海在其南，鲸、鹏之大，虾、蟹之细，无不容归，以生以食，鳄鱼朝发而夕至也<span class="comment">为鳄鱼寻去路。</span>。今与鳄鱼约，尽三日，其率丑类南徙于海，以避天子之命吏。三日不能，至五日；五日不能，至七日<span class="comment">为鳄鱼限日期。</span>；七日不能，是终不肯徙也，是不有刺史、听从其言也。不然，则是鳄鱼冥顽不灵，刺史虽有言，不闻不知也<span class="comment">层叠而下，犀利无前。</span>。夫傲天子之命吏，不听其言，不徙以避之，与冥顽不灵而为民物害者，皆可杀<span class="comment">闪电轰雷，一齐俱发。</span>。刺史则选材技吏民，操强弓毒矢，以与鳄鱼从事，必尽杀乃止。其无悔<span class="comment">是夕有暴风震雷，起湫水中。数日，水尽涸，西徙六十里，自是潮州无鳄鱼患。</span>！</p>

<p class="kindle-cn-para-left2">全篇只是不许鳄鱼杂处此土，处处提出“天子”二字、“刺史”二字压服他。如问罪之师，正正堂堂之阵，能令反侧子心寒胆栗。</p>
</div>
</body></html>