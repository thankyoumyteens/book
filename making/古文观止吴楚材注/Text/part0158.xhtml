<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>箕子碑柳宗元</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">箕子碑<br/><span class="small">柳宗元</span></h1>
<p>凡大人之道有三：一曰正蒙难<span class="comment">去声。</span>，二曰法授圣，三曰化及民<span class="comment">蒙，犯也。正蒙难者，以正犯难也。○总提三柱立论。</span>。殷有仁人曰箕子，实具兹道，以立于世。故孔子述六经之旨，尤殷勤焉<span class="comment">谓下《易》、《书》、《诗》所载是也。○出箕子。</span>。</p>

<p>当纣之时，大道悖乱，天威之动不能戒，圣人之言无所用<span class="comment">《书》:“今天动威。”○总起。</span>。进死以并命，诚仁矣，无益吾祀，故不为<span class="comment">阁过比干。</span>；委身以存祀，诚仁矣，与<span class="comment">预。</span>亡吾国，故不忍<span class="comment">阁过微子。</span>。具是二道，有行之者矣<span class="comment">将正写箕子，先入此段，斡旋多少。</span>。是用保其明哲，与之俯仰，晦是谟范，辱于囚奴，昏而无邪，<img class="kindle-cn-inline-character" src="../Images/image00778.jpeg" alt=""/><span class="comment">颓。</span>而不息。故在《易》曰：“箕子之明夷。”正蒙难也<span class="comment">《诗》:“既明且哲，以保其身。”《书》:“囚奴正士。”正士，谓箕子也。《易·明夷卦》六五：“箕子之明夷。”夷，伤也。言六五以宗臣居暗地，近暗君，而能正其志，箕子之《象》也。○应前“一曰”。</span>。及天命既改，生人以正，乃出大法，用为圣师，周人得以序彝伦而立大典。故在《书》曰：“以箕子归，作《洪范》。”法授圣也<span class="comment">大法，谓《洪范》。洪，大也。范，法也。《书》:“天乃锡禹《洪范》九畴，彝伦攸叙。”《汉·志》曰：“禹治洪水，锡《洛书》，法而陈之，《洪范》是也。”《史记》：武王克殷，访问箕子以天道，箕子以《洪范》陈之。盖《洪范》发之于禹，箕子推衍增益，以成篇欤。○应前“二曰”。</span>。及封朝鲜，推道训俗，惟德无陋，惟人无远，用广殷祀，俾夷为华，化及民也<span class="comment">朝鲜，东夷地。《汉书·地理志》：箕子去之朝鲜，教其民以礼义、田蚕，民犯禁八条，其民终不相盗，无门户之闭，妇人贞信不淫僻，其教民饮食以笾豆为可贵。此仁贤之化也。○应前“三曰”。</span>。率是大道，藂<span class="comment">同“丛”。</span>于厥躬，天地变化，我得其正，其大人欤<span class="comment">应前“大人”第一句。○首提作柱，以次分应，似正意，却是客也。下一段写出箕子意中事，是作者大旨。</span>？</p>

<p>於虖<span class="comment">同“呜呼”。</span>！当其周时未至，殷祀未殄，比干已死，微子已去，向使纣恶未稔<span class="comment">饪。</span>而自毙，武庚念乱以图存，国无其人，谁与兴理？是固人事之或然者也。然则先生隐忍而为此，其有志于斯乎<span class="comment">忽然别起波浪，语极淋漓感慨，使人失声长恸。</span>？</p>

<p>唐某年，作庙汲郡，岁时致祀<span class="comment">汲郡，纣故都，今为河南卫辉府。</span>。嘉先生独列于《易·象》，作是颂云<span class="comment">颂不载。</span>。</p>

<p class="kindle-cn-para-left2">前立三柱，真如天外三峰，卓然峭峙。“於虖”以下，忽然换笔，一往更有深情。</p>
</div>
</body></html>