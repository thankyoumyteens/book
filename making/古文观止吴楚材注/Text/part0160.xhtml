<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>种树郭橐驼传柳宗元</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">种树郭橐驼传<br/><span class="small">柳宗元</span></h1>
<p>郭橐驼，不知始何名，病偻<span class="comment">楼。</span>，隆然伏行，有类橐驼者，故乡人号之“驼”。驼闻之曰：“甚善，名我固当。”因舍其名，亦自谓“橐驼”云<span class="comment">偻，伛疾也。隆然，高起貌。橐驼，即骆驼。○以上先将橐驼命名写作一笑。</span>。其乡曰丰乐乡，在长安西<span class="comment">何为书其乡？只为欲写其在长安，长安人争迎也。</span>。驼业种树，凡长安豪家富人为观游<span class="comment">种树行乐。</span>及卖果者<span class="comment">种树谋生。</span>，皆争迎取养<span class="comment">去声。○争相迎取驼于家而养之。</span>。视驼所种树，或迁徙，无不活<span class="comment">无不活，双承种与迁。</span>，且硕茂，蚤实以蕃<span class="comment">其树大而盛，其实蚤而多。○活外又添写此一句。</span>。他植者虽窥伺效慕，莫能如也<span class="comment">又反衬一句，伏后文。</span>。</p>

<p>有问之，对曰：“橐驼<span class="comment">自谓橐驼。</span>非能使木寿且孳也<span class="comment">折一笔。</span>，能顺木之天，以致其性焉尔<span class="comment">一篇之意，已尽于此。</span>。凡植木之性<span class="comment">承其“性”字。</span>，其本欲舒，其培欲平，其土欲故，其筑欲密<span class="comment">此四“欲”字，本性欲也。</span>。既然已，勿动勿虑，去不复顾。其莳<span class="comment">侍。</span>也若子，其置也若弃，则其天者全而其性得矣<span class="comment">莳，种也。○此段是畅讲“无不活”三字理。</span>。故吾不害其长而已，非有能硕茂之也；不抑耗其实而已，非有能蚤而蕃之也<span class="comment">耗，损也。○此段又反复“硕”、“茂”、“蚤”、“蕃”四字理。○以上只浅浅就植木上说道理，从《孟子》养气工夫体贴出来。</span>。他植者则不然<span class="comment">一句提转，上言无心之得，下言有心之失。</span>，根拳而土易<span class="comment">拳，曲也。易，更也。</span>，其培之也，若不过焉则不及。苟有能反是者，则又爱之太殷，忧之太勤，旦视而暮抚，已去而复顾，甚者爪其肤以验其生枯，摇其本以观其疏密，而木之性日以离矣。虽曰爱之，其实害之；虽曰忧之，其实仇之。故不我若也。吾又何能为哉<span class="comment">此段明他植者“莫能如”一句理。○以上论种树毕。以下入正意，发出议论。</span>! ”</p>

<p>问者曰：“以子之道，移之官理可乎？”驼曰：“我知种树而已，官理非吾业也。然吾居乡，见长人者好烦其令，若甚怜焉，而卒以祸<span class="comment">总提一句，下就“他植者则不然”一段摹出。</span>。旦暮吏来而呼曰：‘官命促尔耕，勖尔植，督尔穫<span class="comment">镬。</span>，蚤缫<span class="comment">骚。</span>而绪，蚤织而缕<span class="comment">缫，绎茧为丝也。缕，布缕也。</span>，字而幼孩，遂而鸡豚<span class="comment">字，养也。遂，长也。</span>。’鸣鼓而聚之，击木而召之。吾小人辍飧饔以劳<span class="comment">去声。</span>吏者，且不得暇，又何以蕃吾生而安吾性邪？故病且怠。若是，则与吾业者其亦有类乎<span class="comment">写出俗吏情弊、民间疾苦，读之令人凄然。</span>? ”</p>

<p>问者嘻曰：“不亦善夫！吾问养树，得养人术。”传其事以为官戒也<span class="comment">一篇精神命脉，直注末句结出。语极冷峭。</span>。</p>

<p class="kindle-cn-para-left2">前写橐驼种树之法，琐琐述来，涉笔成趣。纯是上圣至理，不得看为山家种树方。末入“官理”一段，发出绝大议论，以规讽世道。守官者当深体此文。</p>
</div>
</body></html>