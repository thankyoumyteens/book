<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>贺进士王参元失火书柳宗元</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">贺进士王参元失火书<br/><span class="small">柳宗元</span></h1>
<p>得杨八书，知足下遇火灾，家无馀储<span class="comment">储，积蓄也。</span>。仆始闻而骇，中而疑，终乃大喜，盖将吊而更<span class="comment">耕。</span>以贺也<span class="comment">因骇、疑而将吊，因大喜而更以贺。</span>。道远言略，犹未能究知其状，若果荡焉泯焉而悉无有，乃吾所以尤贺者也<span class="comment">再足一句。○以上总提作柱，下文分疏。</span>。</p>

<p>足下勤奉养，乐朝夕，惟恬安无事是望也。今乃有焚炀<span class="comment">样。</span>赫烈之虞，以震骇左右，而脂膏滫<span class="comment">修上声。</span><img class="kindle-cn-inline-character" src="../Images/image00787.jpeg" alt=""/><span class="comment">虽上声。</span>之具，或以不给<span class="comment">滫<img class="kindle-cn-inline-character" src="../Images/image00788.jpeg" alt=""/>，米泔也。《礼·内则》:“滫<img class="kindle-cn-inline-character" src="../Images/image00789.jpeg" alt=""/>以滑之，脂膏以膏之。”谓调和饮食也。</span>，吾是以始而骇也<span class="comment">承写一段骇。</span>。</p>

<p>凡人之言皆曰：盈虚倚伏，去来之不可常<span class="comment">《老子》:“祸兮福所倚，福兮祸所伏。”</span>。或将大有为也，乃始厄困震悸，于是有水火之孽，有群小之愠<span class="comment">《诗》:“忧心悄悄，愠于群小。”</span>，劳苦变动，而后能光明，古之人皆然。斯道辽阔诞漫，虽圣人不能以是必信，是故中而疑也<span class="comment">承写一段疑。</span>。</p>

<p>以足下读古人书，为文章，善小学，其为多能若是，而进不能出群士之上，以取显贵者，盖无他焉<span class="comment">无有他故。</span>，京城人多言足下家有积货，士之好廉名者，皆畏忌不敢道足下之善，独自得之，心蓄之，衔忍而不出诸口，以公道之难明，而世之多嫌也<span class="comment">好廉名者，所以不敢道。</span>。一出口，则嗤嗤<span class="comment">鸱。</span>者以为得重赂<span class="comment">嗤嗤，笑貌。○虽道亦必见笑于人。</span>。</p>

<p>仆自贞元十五年见足下之文章，蓄之者盖六、七年未尝言。是仆私一身而负公道久矣，非特负足下也<span class="comment">己亦避忌世嫌，有负公道。</span>。及为御史尚书郎，自以幸为天子近臣，得奋其舌，思以发明足下之郁塞，然时称道于行<span class="comment">杭。</span>列，犹有顾视而窃笑者<span class="comment">即欲一明公道，究不免于嗤嗤者之窃笑。</span>，仆良恨修己之不亮，素誉之不立，而为世嫌之所加，常与孟几道言而痛之<span class="comment">孟简，字几道。○公道难明，古今重叹。借以抒发，不胜世变之感。</span>。</p>

<p>乃今幸为天火之所涤荡，凡众之疑虑，举为灰埃<span class="comment">哀。</span>。黔其庐，赭<span class="comment">者。</span>其垣<span class="comment">黔，黑也。赭，赤也。</span>，以示其无有。而足下之才能，乃可以显白而不污，其实出矣，是祝融、回禄之相吾子也<span class="comment">祝融、回禄，皆火神。相，助也。○奇语，快语。</span>。则仆与几道十年之相知，不若兹火一夕之为足下誉也<span class="comment">奇极，快极。</span>。宥而彰之<span class="comment">人皆宽宥，而可以彰明其美。</span>，使夫蓄于心者，咸得开其喙<span class="comment">诲。</span>，发策决科者，授子而不栗<span class="comment">喙，口也。发策决科，谓明经取士，必为问难疑义书之于策，以试诸士，定为甲乙之科。栗，惧也。</span>。虽欲如向之蓄缩受侮，其可得乎<span class="comment">蓄缩，谓畏忌世嫌。受侮，谓被人窃笑。</span>？于兹吾有望于子<span class="comment">庶几能出群士之上，以取显贵。</span>！是以终乃大喜也<span class="comment">承写一段喜。大喜是主，故此段独详。</span>。</p>

<p>古者列国有灾，同位者皆相吊。许不吊灾，君子恶之<span class="comment">《左传》昭公十八年：宋、卫、陈、郑灾。陈不救火，许不吊灾，君子是以知陈、许之亡也。</span>。今吾之所陈若是<span class="comment">指第三段。</span>，有以异乎古<span class="comment">原不是灾。</span>，故将吊而更以贺也<span class="comment">承写一段吊且贺。</span>。颜、曾之养，其为乐也大矣，又何阙焉<span class="comment">想参元亲在，故前云“勤奉养，乐朝夕”。末慰之言，正照上“养”字，“乐”字。</span>？</p>

<p class="kindle-cn-para-left2">闻失火而贺，大是奇事。然所以贺之之故，自创一段议论，自辟一番实理，绝非泛泛也。取径幽奇险仄，快语惊人，可以破涕为笑。</p>
</div>
</body></html>