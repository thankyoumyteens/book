<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>待漏院记王禹偁</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">待漏院记<br/><span class="small">王禹偁</span></h1>
<p>天道不言，而品物亨、岁功成者，何谓也？四时之吏，五行之佐，宣其气矣。圣人不言，而百姓亲、万邦宁者，何谓也？三公论道，六卿分职，张其教矣<span class="comment">天道、圣人对起，立论阔大。</span>。是知君逸于上，臣劳于下，法乎天也<span class="comment">三句收上二段。</span>。古之善相天下者，自咎<span class="comment">皋。</span>、夔至房、魏，可数<span class="comment">上声。</span>也<span class="comment">咎陶、后夔，舜臣。房玄龄、魏征，唐相。</span>。是不独有其德，亦皆务于勤耳<span class="comment">先提一“勤”字，引起待漏意。</span>。况夙兴夜寐，以事一人，卿大夫犹然，况宰相乎<span class="comment">侧重宰相当勤。</span>！</p>

<p>朝廷自国初因旧制，设宰相待漏院于丹凤门之右<span class="comment">丹凤门，即朱雀门。凡宰相来朝，至此待玉漏，及晨而后趋朝。○点待漏院。</span>，示勤政也<span class="comment">紧接上“勤”字。</span>。乃若北阙向曙<span class="comment">树。</span>，东方未明，相君启行，煌煌火城。相君至止，哕哕<span class="comment">诲。</span>鸾声。金门未辟，玉漏犹滴。撤<span class="comment">彻。</span>盖下车，于焉以息<span class="comment">忽作韵语描写宰相入院之景，妙甚。</span>。待漏之际，相君其有思乎<span class="comment">轻轻带出一“思”字，生出下文二大段文字。</span>！</p>

<p>其或兆民未安，思所泰之；四夷未附，思所来之；兵革未息，何以弭<span class="comment">米。</span>之；田畴多芜，何以辟之；贤人在野，我将进之；佞人立朝，我将斥之；六气不和<span class="comment">六气，阴、阳、风、雨、晦、明。</span>，灾眚<span class="comment">生上声。</span>荐至，愿避位以禳之；五刑未措，欺诈日生，请修德以厘<span class="comment">离。</span>之<span class="comment">厘，理也。</span>。忧心忡忡，待旦而入。九门既启，四聪甚迩<span class="comment">四聪，四方之听也。《虞书》:“达四聪。”言广四方之听，以决天下之壅蔽也。</span>。相君言焉，时君纳焉。皇风于是乎清夷，苍生以之而富庶。若然，则总百官，食万钱，非幸也，宜也<span class="comment">此段写贤相勤政之思。先用两个“思”字，又转用两个“何以”字、“我将”字，何等可师、可法。</span>。</p>

<p>其或私仇未复，思所逐之；旧恩未报，思所荣之；子女玉帛，何以致之；车马玩器，何以取之；奸人附势，我将陟之；直士抗言，我将黜之；三时告灾，上有忧色，构巧词以悦之；群吏弄法，君闻怨言，进谄容以媚之。私心慆慆<span class="comment">滔。○慆，慢也。</span>，假寐而坐<span class="comment">不脱衣冠而寐曰假寐。</span>。九门既开，重瞳屡回。相君言焉，时君惑焉。政柄于是乎隳<span class="comment">灰。</span>哉，帝位以之而危矣。若然，则死下狱，投远方，非不幸也，亦宜也<span class="comment">此段写奸相乱政之思，与上贤相一样大费经营，可鄙可恨。</span>。</p>

<p>是知一国之政，万人之命，悬于宰相，可不慎欤<span class="comment">总收上二段。</span>？复有无毁无誉，旅进旅退<span class="comment">旅，众也。言与众进退。</span>，窃位而苟禄，备员而全身者，亦无所取焉<span class="comment">贤相不世出，奸相亦不恒有，此等庸相却多，点出尤足示戒。</span>。</p>

<p>棘寺小吏王禹偁<span class="comment">称。</span>为文<span class="comment">棘寺，周官所谓外朝之左棘，卿大夫之位也。</span>，请志院壁，用规于执政者<span class="comment">是作记本意。</span>。</p>

<p class="kindle-cn-para-left2">将千古贤相、奸相心事，曲曲描出。辞气严正，可法，可鉴。尤妙在先借“勤”字立说，后将“慎”字作收。盖为相者，一出于勤慎，则所思自有善而无恶。末又说出一种苟禄全身之庸相，其害正与奸相等，尤足以为后世戒。虽名为记，极似箴体。</p>
</div>
</body></html>