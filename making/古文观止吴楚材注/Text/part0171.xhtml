<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>岳阳楼记范仲淹</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">岳阳楼记<br/><span class="small">范仲淹</span></h1>
<p>庆历<span class="comment">仁宗年号。</span>四年春，滕子京<span class="comment">名宗谅。</span>谪守巴陵郡<span class="comment">巴陵，即岳州。宋曰岳阳。</span>。越明年，政通人和，百废俱兴<span class="comment">提句，最不可少。</span>。乃重修岳阳楼，增其旧制，刻唐贤、今人诗赋于其上，属<span class="comment">祝。</span>予作文以记之<span class="comment">述作记之由。</span>。</p>

<p>予观夫巴陵胜状，在洞庭一湖<span class="comment">洞庭湖，在府城西南。○先总点一句。</span>。衔远山，吞长江，浩浩汤汤<span class="comment">商。</span>，横无际涯；朝晖夕阴，气象万千<span class="comment">四字，包许多景致。</span>。此则岳阳楼之大观也。前人之述备矣<span class="comment">述，指上诗、赋言。○只用虚笔轻轻提过。</span>。然则北通巫峡，南极潇湘<span class="comment">巫峡，山名，在四川夔州。潇、湘，二水名，在九江之间。</span>，迁客骚人，多会于此<span class="comment">迁客，迁谪之客也。骚人，即诗人。</span>，览物之情，得无异乎<span class="comment">“览物之情”一句，起下二段文字。</span>？</p>

<p>若夫霪雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾檝<span class="comment">同“楫”。</span>摧，薄<span class="comment">博。</span>暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣<span class="comment">一段写迁客、骚人之悲，是览物之情而忧者。</span>。</p>

<p>至若春和景明，波澜不惊，上下天光，一碧万顷，沙鸥翔集，锦鳞游泳，岸芷<span class="comment">纸。</span>汀兰，郁郁青青<span class="comment">精。</span>。而或长烟一空，皓月千里，浮光耀金，静影沉璧，渔歌互答，此乐何极！登斯楼也，则有心旷神怡，宠辱皆忘，把酒临风，其喜洋洋者矣<span class="comment">一段写迁客、骚人之喜，是览物之情而乐者。</span>。</p>

<p>嗟夫！予尝求古仁人之心，或异二者之为。何哉<span class="comment">上写悲、喜二段，只是欲起“古仁人”一段正意。</span>？不以物喜，不以己悲。居庙堂之高<span class="comment">进。</span>，则忧其民；处江湖之远<span class="comment">退。</span>，则忧其君。是进亦忧，退亦忧。然则何时而乐耶<span class="comment">从悲、喜引出忧、乐，明古之仁人忧多乐少。与人情之随感而忧乐顿殊者不同。</span>？其必曰：“先天下之忧而忧，后天下之乐而乐”欤<span class="comment">先生少有大志。尝自诵曰：“士当先天下之忧而忧，后天下之乐而乐。”此其志也，今于此发之。○忧乐俱在天下，正见其不以物喜、不以己悲意。</span>！噫！微斯人，吾谁与归<span class="comment">斯人，指古仁人。结句一往情深。</span>！</p>

<p class="kindle-cn-para-left2">岳阳楼大观，已被前人写尽，先生更不赘述，止将登楼者览物之情写出。悲、喜二意，只是翻出后文忧、乐一段正论。以圣贤忧国忧民心地，发而为文章，非先生其孰能之！</p>
</div>
</body></html>