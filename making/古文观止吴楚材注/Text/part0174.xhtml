<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>袁州州学记李觏</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">袁州州学记<br/><span class="small">李觏</span></h1>
<p>皇帝<span class="comment">仁宗。</span>二十有三年，制诏州县立学。惟时守令有哲有愚。有屈<span class="comment">倔。</span>力殚虑，祗顺德意<span class="comment">屈，尽也。祗，敬也。○此等或亦间有。</span>；有假官借师，苟具文书<span class="comment">官，以治民言。师，以教士言。假借云者，谓徒有官师之名，而无其实，惟苟且具奉诏文书，以上闻而已。○此等比比皆是。</span>。或连数城，亡诵弦声。倡而不和，教尼<span class="comment">昵。</span>不行<span class="comment">尼，沮也。○一段先叙祖君未来以前。</span>。</p>

<p>三十有二年，范阳祖君无泽知袁州。始至，进诸生，知学宫阙状<span class="comment">阙，废坏也。</span>，大惧人材放失，儒效阔疏，亡以称<span class="comment">去声。</span>上意旨<span class="comment">写得阔大。</span>。通判颍川陈君侁<span class="comment">莘。</span>，闻而是之，议以克合<span class="comment">先书祖君，次书陈君。</span>。相旧夫子庙狭隘不足改为<span class="comment">提过。</span>，乃营治之东。厥土燥刚，厥位面阳，厥材孔良<span class="comment">记地之吉，与材之美。</span>。殿堂门庑<span class="comment">武。</span>，黝<span class="comment">忧上声。</span>垩<span class="comment">恶。</span>丹漆，举以法<span class="comment">黝，微青黑色。垩，白土也。○记制作之佳。</span>。故生师有舍，庖廪有次。百尔器备，并手偕作<span class="comment">记学中次第兴理。</span>。工善吏勤，晨夜展力，越明年成<span class="comment">记用力勤而成工速。○详记立学毕。</span>。</p>

<p>舍<span class="comment">同“释”。</span>菜且有日<span class="comment">释，陈设也。菜，<img class="kindle-cn-inline-character" src="../Images/image00790.jpeg" alt=""/>蘩之属。立学之初，释菜以告先圣先师也。</span>。旴<span class="comment">吁。</span>江李觏谂<span class="comment">深去声。</span>于众曰<span class="comment">谂，告也。</span>：惟四代之学，考诸经可见已<span class="comment">作学记，自当从虞、夏、商、周说起。今只以一句道破，高绝。</span>。秦以山西鏖<span class="comment">奥平声。</span>六国<span class="comment">尽死杀人曰鏖。</span>，欲帝万世，刘氏<span class="comment">汉高。</span>一呼而关门不守，武夫健将卖降恐后，何耶？《诗》、《书》之道废，人惟见利而不闻义焉耳<span class="comment">引古废学之祸。</span>。孝武<span class="comment">汉武。</span>乘丰富，世祖<span class="comment">光武。</span>出戎行<span class="comment">杭。</span>，皆孳孳学术。俗化之厚，延于灵、献<span class="comment">灵帝、献帝。</span>。草茅危言者，折首而不悔<span class="comment">谓窦武、陈蕃、李膺、杜密、郭泰、范滂、张俭、王章等。</span>。功烈震主者，闻命而释兵。群雄相视，不敢去臣位，尚数十年<span class="comment">谓曹操等。</span>。教道之结人心如此<span class="comment">引古兴学之效。</span>。今代遭圣神，尔袁得圣君，俾尔由庠序践古人之迹<span class="comment">谓建学。</span>。天下治，则谭礼乐以陶吾民<span class="comment">教之于无事之先。</span>；一有不幸，尤当仗大节，为臣死忠，为子死孝。使人有所赖，且有所法<span class="comment">报之于有事之日。</span>，是惟朝家教学之意<span class="comment">应前“称上意旨”句作收。</span>。若其弄笔墨以侥<span class="comment">骄。</span>利达而已，岂徒二三子之羞，抑亦为国者之忧<span class="comment">又反收一笔，为之慨然。</span>。</p>

<p class="kindle-cn-para-left2">作学记，如填入先王教化话头，便落俗套。是作开口将四代之学轻轻点过，只举秦、汉衰亡故事，学校之有关于国家，立论最为警切。至末“不幸”一转，不顾时忌，尤见胆识。读竟，令人忠孝之心，油然而生。真关系世教之文。</p>
</div>
</body></html>