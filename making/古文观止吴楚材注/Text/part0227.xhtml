<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>亲政篇王鏊</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">亲政篇<br/><span class="small">王鏊</span></h1>
<p>《易》之《泰》曰：“上下交而其志同。”其《否》曰：“上下不交而天下无邦<span class="comment">分提。</span>。”盖上之情达于下，下之情达于上，上下一体，所以为“泰”。下之情壅阏<span class="comment">遏。</span>而不得上闻，上下间隔，虽有国而无国矣，所以为“否”也<span class="comment">分疏。</span>。交则泰，不交则否，自古皆然，而不交之弊，未有如近世之甚者<span class="comment">双承，侧入时弊。</span>。君臣相见，止于视朝数刻；上下之间，章奏批答相关接，刑名法度相维持而已<span class="comment">虚文何补。</span>。非独沿袭故事，亦其地势使然<span class="comment">二句，推出弊源。</span>。何也？国家常朝于奉天门，未尝一日废，可谓勤矣。然堂陛悬绝，威仪赫奕，御史纠仪，鸿胪举不如法，通政司引奏，上特视之，谢恩见辞，惴惴而退，上何尝治一事，下何尝进一言哉<span class="comment">上下不交如此。</span>？此无他，地势悬绝，所谓堂上远于万里，虽欲言无由言也<span class="comment">与明目达聪之治异。</span>。</p>

<p>愚以为欲上下之交，莫若复古内朝之法<span class="comment">此句为一篇之纲。</span>。盖周之时有三朝：库门之外为正朝，询谋大臣在焉；路门之外为治朝，日视朝在焉；路门之内曰内朝，亦曰燕朝。《玉藻》云：“君日出而视朝，退适路寝听政<span class="comment">《玉藻》, 《礼记》篇名。</span>。”盖视朝而见群臣，所以正上下之分；听政而适路寝，所以通远近之情<span class="comment">注《玉藻》四句。○一段言周制。</span>。汉制：大司马、左右前后将军、侍中、散骑诸吏为中朝，丞相以下至六百石为外朝<span class="comment">一段言汉制。</span>。唐皇城之北南三门曰承天，元正、冬至受万国之朝贡，则御焉，盖古之外朝也。其北曰太极门，其西曰太极殿，朔、望则坐而视朝，盖古之正朝也。又北曰两仪殿，常日听朝而视事，盖古之内朝也<span class="comment">一段言唐制。</span>。宋时常朝则文德殿，五日一起居则垂拱殿，正旦、冬至、圣节称贺则大庆殿，赐宴则紫宸殿或集英殿，试进士则崇政殿。侍从以下，五日一员上殿，谓之轮对，则必入陈时政利害。内殿引见，亦或赐坐，或免穿靴，盖亦有三朝之遗意焉<span class="comment">挽一句，法变。○一段言宋制。</span>。盖天有三垣，天子象之。正朝，象太极也；外朝，象天市也；内朝，象紫微也。自古然矣<span class="comment">再提三朝之象，间衬作渡。</span>。</p>

<p>国朝圣节、正旦、冬至大朝会则奉天殿，即古之正朝也。常日则奉天门，即古之外朝也。而内朝独缺。然非缺也<span class="comment">立言本旨，专注内朝，故特笔提清。</span>，华盖、谨身、武英等殿，岂非内朝之遗制乎<span class="comment">明初之制，有正朝、外朝，而内朝独缺。乃以临御武英等殿，证合内朝，识议俱见精确。</span>？洪武<span class="comment">大祖年号。</span>中如宋濂、刘基，永乐<span class="comment">成祖年号。</span>以来如杨士奇、杨荣等，日侍左右，大臣蹇义、夏元吉等，常奏对便殿。于斯时也，岂有壅隔之患哉<span class="comment">一段言明制。</span>？今内朝未复，临御常朝之后，人臣无复进见，三殿高<img class="kindle-cn-inline-character" src="../Images/image00813.jpeg" alt=""/>，鲜或窥焉。故上下之情，壅而不通；天下之弊，由是而积<span class="comment">上下不交，弊日益甚。</span>。孝宗<span class="comment">年号弘治。</span>晚年，深有慨于斯，屡召大臣于便殿，讲论天下事。方将有为，而民之无禄，不及睹至治之美，天下至今以为恨矣<span class="comment">无限感慨。</span>。</p>

<p>惟陛下远法圣祖，近法孝宗，尽铲<span class="comment">产。</span>近世壅隔之弊。常朝之外，即文华、武英二殿，仿古内朝之意<span class="comment">著紧在此。</span>，大臣三日或五日一次起居，侍从、台谏各一员上殿轮对；诸司有事咨决，上据所见决之，有难决者，与大臣面议之；不时引见群臣，凡谢恩辞见之类，皆得上殿陈奏。虚心而问之，和颜色而道之，如此，人人得以自尽。陛下虽深居九重，而天下之事灿然毕陈于前<span class="comment">交泰之象，固自如是。</span>。外朝所以正上下之分，内朝所以通远近之情<span class="comment">外朝、内朝双结。</span>。如此，岂有近时壅隔之弊哉<span class="comment">收尽通章。</span>？唐、虞之时，明目达聪，嘉言罔伏，野无遗贤，亦不过是而已。</p>

<p class="kindle-cn-para-left2">稽核朝典，融贯古今，而于兴复内朝之制，深致意焉。人主亲贤士大夫之日多，亲宦官宫妾之日少，则上下之情通，而奸伪不得壅蔽矣。谁谓唐、虞之治不可见于今哉？</p>
</div>
</body></html>