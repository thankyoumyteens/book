<?xml version="1.0" encoding="UTF-8"?><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" style="font-size:1.250rem;"><head>
	<title>五人墓碑记张溥</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" href="../Styles/style0001.css" type="text/css"/>
</head><body>
<div class="chapter" id="chapter">
<h1 class="kindle-cn-heading-2">五人墓碑记<br/><span class="small">张溥</span></h1>
<p>五人者，盖当蓼<span class="comment">了。</span>洲周公之被逮，激于义而死焉者也<span class="comment">入手便提出五人来历。</span>。至于今，郡之贤士大夫请于当道，即除魏阉废祠之址以葬之，且立石于其墓之门，以旌其所为<span class="comment">点墓碑。</span>。呜呼！亦盛矣哉！</p>

<p>夫五人之死，去今之墓而葬焉，其为时止十有一月耳。夫十有一月之中，凡富贵之子，慷慨得志之徒，其疾病而死，死而湮<span class="comment">因。</span>没不足道者，亦已众矣。况草野之无闻者欤！独五人之皦皦，何也<span class="comment">史公云：“死或重于泰山，或轻于鸿毛。”良然。</span>？</p>

<p>予犹记周公之被逮，在丁卯三月之望。吾社之行为士先者，为之声义，敛资财以送其行，哭声震动天地<span class="comment">吴民好义如此。</span>。缇<span class="comment">题。</span>骑按剑而前，问：“谁为哀者？”众不能堪，抶<span class="comment">叱。</span>而仆之<span class="comment">抶，击也。</span>。是时以大中丞抚吴者<span class="comment">毛一鹭。</span>，为魏之私人，周公之逮所由使也。吴之民方痛心焉，于是乘其厉声以呵，则噪而相逐，中丞匿于溷藩以免<span class="comment">一时义勇如见。</span>。既而以吴民之乱请于朝，按诛五人，曰：颜佩韦、杨念如、马杰、沈扬、周文元<span class="comment">点五人姓名。</span>，即今之傫<span class="comment">垒。</span>然在墓者也<span class="comment">句宕甚。</span>。</p>

<p>然五人之当刑也，意气扬扬，呼中丞之名而詈之，谈笑以死。断头置城上，颜色不少变。有贤士大夫发五十金，买五人之脰<span class="comment">豆。</span>而函之，卒与尸合。故今之墓中，全乎为五人也<span class="comment">写五人凛凛若生。</span>。</p>

<p>嗟夫！大阉之乱，缙绅而能不易其志者，四海之大，有几人欤<span class="comment">文情开拓。</span>？而五人生于编伍之间，素不闻诗书之训，激昂大义，蹈死不顾，亦曷故哉<span class="comment">此言五人之死义为尤难。</span>？且矫诏纷出，钩党之捕，遍于天下，卒以吾郡之发愤一击，不敢复有株治。大阉亦逡巡畏义，非常之谋，难于猝发。待圣人之出，而投缳<span class="comment">铉。</span>道路，不可谓非五人之力也<span class="comment">怀宗即位，谪魏忠贤凤阳看皇陵，忠贤行至阜城，知不免诛殛，因自经死。○此言五人之死，关系甚重。</span>。</p>

<p>由是观之，则今之高爵显位<span class="comment">暗指魏党。</span>，一旦抵罪，或脱身以逃，不能容于远近，而又有剪发杜门，佯狂不知所之者，其辱人贱行，视五人之死，轻重固何如哉<span class="comment">将此辈与五人两两相较，尤妙在不说煞。</span>？是以蓼洲周公，忠义暴<span class="comment">仆。</span>于朝廷，赠谥美显，荣于身后；而五人亦得以加其土封，列其姓名于大堤之上。凡四方之士，无有不过而拜且泣者，斯固百世之遇也<span class="comment">五人至今犹生，谁谓五人之不幸哉？</span>！不然，令五人者保其首领，以老于户牖之下，则尽其天年，人皆得以隶使之，安能屈豪杰之流，扼腕墓道，发其志士之悲哉<span class="comment">反掉一段，文势振宕。</span>？故予与同社诸君子，哀斯墓之徒有其石也，而为之记，亦以明死生之大，匹夫之有重于社禝也<span class="comment">点出作记意。</span>。</p>

<p>贤士大夫者，冏卿因之吴公、太史文起文公、孟长姚公也<span class="comment">点出贤士大夫，应起作结。</span>。</p>

<p class="kindle-cn-para-left2">议论随叙事而入，感慨淋漓，激昂尽致。当与史公伯夷、屈原二传并垂不朽。</p>
</div>
</body></html>