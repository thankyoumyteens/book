<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>胡刻通鑑正文校宋記述略</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="2RHM0-dd06aca2e1454143a1600e3061395217" class="calibre3">
<div class="calibre4">
<h2 class="sigil_not_in_toc" id="calibre_pb_3"><span class="ji1">采用各校本：</span></h2>

    <p class="origin">《資治通鑑刊本識誤》三卷，陽城張敦仁撰。自序云：「取《紀事本末》大字本及明萬曆間杭州所刻無注本參校。」<span class="note">杭本，卽吳勉學本，見本書每卷之首，脫卷二百四十三、卷二百四十四、卷二百四十五，共三卷。係用陳仁錫本補校，見本書自記。</span>按張氏訂補正文，每與宋本暗合，鈺旣校各宋本，應采入《校記》以資佐證，餘說詳後。　《校記》稱「張校本」。</p>

    <p class="origin">《資治通鑑校勘記》，宋本五卷，元本二卷，常熟張瑛<span class="note">字退齋。</span>撰。《凡例》略云：「初校用興文署原本改正胡克家本，又以紹興本對校」云云。是張氏以宋本校胡注正文，先鈺從事。所云紹興本，疑卽同縣瞿氏鐵琴銅劍樓所藏，與涵芬樓印行者爲一本，卽百衲本之第六種，定爲建本者也。<span class="note">涵芬樓缺葉卽用此本補足；見《四部叢刊·書錄》。</span>凡校宋本者，亦采入《校記》以資佐證，餘說詳後。　《校記》稱「退齋<span class="note">以別於陽城張氏。</span>校本」。<span class="note">張瑛校元本二卷，以校胡注文爲多，關涉正文者大都見宋刻，故未另錄。</span></p>

    <p class="origin">《胡刻資治通鑑校字記》，四卷，豐城熊羅宿撰。意在訂正張瑛校記。自序云：「得興文署原本，取胡克家初印本逐一讐之」云云。今取關涉正文者錄之，亦以資佐證也。　《校記》稱「熊校本」。</p>

    </div>
</body>
</html>
