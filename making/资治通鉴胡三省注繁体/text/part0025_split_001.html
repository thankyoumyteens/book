<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>資治通鑑胡註/卷019</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="NQU20-dd06aca2e1454143a1600e3061395217" class="calibre3">
<div class="calibre4">
<h2 id="sigil_toc_id_11" title="漢紀十一" class="sigil_not_in_toc"><span class="ji1">漢紀十一</span><span class="note4">起強圉大荒落<span class="note1">（丁巳）</span>，盡玄黓閹茂<span class="note1">（壬戌）</span>，凡六年。</span></h2>

    <p class="emperor"><b class="calibre6">世宗孝武皇帝中之上</b></p>

    <p class="reign-title">元朔五年<span class="note"><span class="note1">（丁巳、前一二四）</span></span></p>

    <p class="origin"><span class="number">1</span>冬，十一月，乙丑，薛澤免。以公孫弘爲丞相，封平津侯。<span class="note">勃海郡高成縣有平津鄕。宋白曰：滄州鹽山縣，勃海高成縣也，有平津鄕。《考異》曰：《史記·將相名臣表》、《漢書·公卿百官表》，弘爲相皆在今年。《建元以來侯者表》、《恩澤侯表》皆云「元朔三年封侯」。按三年弘始爲御史大夫。蓋誤書「五」爲「三」，因置於三年耳。</span>丞相封侯自弘始。<span class="note">漢初常以列侯爲丞相，弘則旣相而後封侯，故丞相封侯自弘始。</span></p>

    <p class="origin">時上方興功業，弘於是開東閤以延賢人，<span class="note">師古曰：閤，小門也；東向開之，避當庭門而引客，別於掾史官屬也。</span>與參謀議。每朝覲奏事，因言國家便宜，上亦使左右文學之臣與之論難。<span class="note">難，乃旦翻。</span>弘嘗奏言：「十賊彍弩，<span class="note">張晏曰：彍，音郭。師古曰：引滿曰彍。</span>百吏不敢前。請禁民毋得挾弓弩，便。」上下其議。<span class="note">下，遐嫁翻。</span>侍中吾丘壽王對曰：「臣聞古者作五兵，<span class="note">師古曰：五兵，謂矛、戟、弓、劍、戈。吾，讀曰虞。</span>非以相害，以禁暴討邪也。秦兼天下，銷甲兵，折鋒刃；其後民以耰鉏、箠梃相撻擊，<span class="note">師古曰：耰，摩田之器也。箠，馬撾也。梃，大杖也。折，而設翻。耰，音憂。梃，大鼎翻。撻，音闥。</span>犯法滋衆，盜賊不勝，<span class="note">師古曰：滋，益也。不勝，言不可勝也。</span>卒以亂亡。<span class="note">卒，子恤翻。</span>故聖王務敎化而省禁防，知其不足恃也。《禮》曰：『男子生，桑弧、蓬矢以舉之，』明示有事也。<span class="note">《記·內則》：國君世子生三日，射人以桑弧、蓬矢六射天地四方。《註》云：天地四方，男子之所有事也。</span>大射之禮，自天子降及庶人，三代之道也。<span class="note">古者天子射豹侯，諸侯射熊侯，卿大夫射麋侯，士射鹿侯、豕侯。《周官》又以鄕射之禮詢衆庶。</span>愚聞聖王合射以明敎矣，未聞弓矢之爲禁也。且所爲禁者，爲盜賊之以攻奪也；<span class="note">爲盜之爲，于僞翻。</span>攻奪之罪死；然而不止者，大姦之於重誅，固不避也。臣恐邪人挾之而吏不能止，良民以自備而抵法禁，<span class="note">師古曰：抵，觸也。</span>是擅賊威而奪民救也。竊以爲大不便。」書奏，上以難弘，弘詘服焉。<span class="note">難，乃旦翻。詘，與屈同。</span></p>

    <p class="origin">弘性意忌，外寬內深；諸嘗與弘有隙，無近遠，雖陽與善，後竟報其過。董仲舒爲人廉直，以弘爲從諛，弘嫉之。膠西王端驕恣，數犯法，<span class="note">端，景帝子，前三年受封。數，所角翻；下同。</span>所殺傷二千石甚衆。弘乃薦仲舒爲膠西相；仲舒以病免。汲黯常毀儒，面觸弘，弘欲誅之以事，<span class="note">以事致其罪而誅之。</span>乃言上曰：「右內史界部中多貴臣、宗室，難治，非素重臣不能任，請徙黯爲右內史。」<span class="note">右內史後爲右扶風。治，直之翻。任，音壬。</span>上從之。</p>

    <p class="origin"><span class="number">2</span>春，大旱。</p>

    <p class="origin"><span class="number">3</span>匈奴右賢王數侵擾朔方。天子令車騎將軍青將三萬騎出高闕，衞尉蘇建爲游擊將軍，左內史李沮爲強弩將軍，<span class="note">沮，音俎。</span>太僕公孫賀爲騎將軍，代相李蔡爲輕車將軍，皆領屬車騎將軍，俱出朔方；大行李息、岸頭侯張次公爲將軍，俱出右北平；凡十餘萬人，擊匈奴。右賢王以爲漢兵遠，不能至，飲酒，醉。衞青等兵出塞六七百里，夜至，圍右賢王。右賢王驚，夜逃，獨與壯騎數百馳，潰圍北去。得右賢裨王十餘人，<span class="note">師古曰：裨王，小王也，猶言裨將也。裨，頻移翻。</span>衆男女萬五千餘人，畜數十百萬，<span class="note">師古曰：數十萬以至百萬。畜，許救翻。</span>於是引兵而還。</p>

    <p class="origin">至塞，天子使使者持大將軍印，卽軍中拜衞青爲大將軍，諸將皆屬焉。夏，四月，乙未，復益封青八千七百戶，<span class="note">復，扶又翻。</span>封青三子伉、不疑、登皆爲列侯。<span class="note">師古曰：伉，音杭，又工郞翻。伉爲宜春侯，不疑爲陰安侯，登爲發干侯。</span>青固謝曰：<span class="note">師古曰：固，謂再三也。</span>「臣幸得待罪行間，<span class="note">行，戶剛翻。</span>賴陛下神靈，軍大捷，皆諸校尉力戰之功也。陛下幸已益封臣青；臣青子在繈褓中，未有勤勞，上列地封爲三侯，<span class="note">「列」，《漢書》作「裂」。</span>非臣待罪行間<span class="comment2">【待罪行間：在軍中效力。】</span>所以勸士力戰之意也。」天子曰：「我非忘諸校尉功也。」乃封護軍都尉公孫敖爲合騎侯，<span class="note">晉灼曰：合騎侯，猶冠軍、從票之名也。余據《功臣表》，合騎侯食邑於渤海高成。</span>都尉韓說爲龍頟侯，<span class="note">班《志》，龍頟，侯國，屬平原郡。頟，音洛。</span>公孫賀爲南窌侯，<span class="note">窌，匹孝翻，又普孝翻。</span>李蔡爲樂安侯，<span class="note">「樂安」，《功臣表》作「安樂」，食邑於琅邪之昌縣。</span>校尉李朔爲涉軹侯，<span class="note">「涉軹」，班《史·衞青傳》作「陟軹」，《功臣表》作「軹」，食邑於齊郡之西安。</span>趙不虞爲隨成侯，<span class="note">隨成侯，《功臣表》，食邑於千乘縣。</span>公孫戎奴爲從平侯，<span class="note">從平侯，食邑於東郡樂昌。</span>李沮、李息及校尉豆如意<span class="note">班《史》「豆」作「竇」。</span>皆賜爵關內侯。</p>

    <p class="origin">於是青尊寵，於羣臣無二，公卿以下皆卑奉之，獨汲黯與亢禮<span class="comment2">【亢禮：以對等的禮節相待。】</span>，<span class="note">亢，音抗。</span>人或說黯曰：「自天子欲羣臣下大將軍，<span class="note">說，式芮翻。師古曰：下，戶嫁翻。</span>大將軍尊重，君不可以不拜。」黯曰：「夫以大將軍有揖客，反不重邪！<span class="comment2">【因為大將軍有拱手行禮的客人，就反倒使他不受敬重了嗎？揖客，指長揖不拜之客。】</span>」<span class="note">師古曰：言能降貴以禮士，最爲重也。</span>大將軍聞，愈賢黯，數請問國家朝廷所疑，<span class="note">數，所角翻。</span>遇黯加於平日。大將軍青雖貴，有時侍中<span class="comment2">【侍中：西漢時又為正規官職外的加官之一，文武大臣加上侍中之類名號可入禁中受事。】</span>，上踞廁而視之；<span class="note">如淳曰：廁，溷也。孟康曰：廁，牀邊側也。師古曰：如說是也。仲馮曰：廁，當從孟說。古者見大臣則御坐爲起；然則踞廁者輕之也。</span>丞相弘燕見<span class="comment2">【燕見：古代帝王退朝閑居時召見或接見臣子。】</span>，上或時不冠；至如汲黯見，<span class="note">見，賢遍翻。</span>上不冠不見也。上嘗坐武帳中，<span class="note">應劭曰：武帳，織成帳爲武士象也。孟康曰：今御武帳置兵，闌五兵於帳中也。師古曰：孟說是。韋昭曰：以武名之，示威。</span>黯前奏事，上不冠，望見黯，避帳中，使人可其奏。其見敬禮如此。</p>

    <p class="origin"><span class="number">4</span>夏，六月，詔曰：「蓋聞導民以禮，風之以樂。<span class="note">師古曰：風，敎也。《詩序》曰：上以風化下。</span>今禮壞、樂崩，朕甚閔焉。其令禮官勸學興禮以爲天下先！」於是丞相弘等奏：「請爲博士官置弟子五十人，復其身；<span class="note">爲，于僞翻。復，方目翻。</span>第其高下，以補郞中、文學、掌故；<span class="note">兒寬以射策爲掌故，功次補廷尉文學卒史。蘇林曰：卒史秩六百石。臣瓚曰：《漢註》，卒史秩百石。師古曰：瓚說是。余謂掌故，掌故府之典籍者也。以兒寬自掌故補卒史推之，則掌故之品秩從可知也。</span>卽有秀才異等，輒以名聞<span class="comment2">【以名聞：提名推薦。】</span>；<span class="note">秀才異等，謂有俊秀之才異於常等者。</span>其不事學若下材，輒罷之。又，吏通一藝以上者，請皆選擇以補右職。」<span class="note">吏，謂百石已上及比百石以下也。右職，謂中二千石、二千石之卒史也。</span>上從之。自此公卿、大夫、士、吏彬彬多文學之士矣。</p>

    <p class="origin"><span class="number">5</span>秋，匈奴萬騎入代，殺都尉朱英，略千餘人。</p>

    <p class="origin"><span class="number">6</span>初，淮南王安，好讀書屬文，喜立名譽，<span class="note">好，呼到翻。屬，之欲翻。喜，許記翻。</span>招致賓客方術之士數千人。其羣臣、賓客，多江、淮間輕薄士，常以厲王遷死感激安。<span class="note">遷死見十四卷文帝前六年。</span>建元六年，彗星見，<span class="note">彗，祥歲翻，又徐醉翻，又旋芮翻。見，賢遍翻。</span>或說王曰：「先吳軍時，彗星出，長數尺，然尚流血千里。<span class="note">說，式芮翻。先，悉薦翻。長，直亮翻。謂吳王濞起兵時也。</span>今彗星竟天<span class="comment2">【竟天：布滿整個天空。】</span>，天下兵當大起。」王心以爲然，乃益治攻戰具，積金錢。<span class="note">治，直之翻；下同。</span></p>

    <p class="origin">郞中雷被獲罪於太子遷，<span class="note">雷被善用劍，與太子戲，誤中太子，故得罪。師古曰：被，皮義翻。《姓譜》：雷，古方雷氏後。</span>時有詔，欲從軍者輒詣長安，被卽願奮擊匈奴。太子惡被於王，<span class="note">惡，毀惡也，如字。</span>斥免之，欲以禁後。<span class="note">師古曰：令後人更不敢效之也。</span>是歲，被亡之長安，上書自明。事下廷尉治，<span class="note">下，遐嫁翻。</span>蹤迹連王，公卿請逮捕治王。太子遷謀令人衣衞士衣，持戟居王旁，漢使有非是者，卽刺殺之，<span class="note">人衣，於旣翻。刺，七亦翻。</span>因發兵反。天子使中尉宏卽訊<span class="comment2">【訊：詢問。】</span>王，<span class="note">師古曰：卽，就也，就問也。</span>王視中尉顏色和，遂不發。公卿奏：「安壅閼<span class="comment2">【壅閼：同“壅遏”，阻塞，阻止。】</span>奮擊匈奴者，格明詔，當棄市。」<span class="note">閼，音遏。師古曰：格，音閣，謂閣止不行之。</span>詔削二縣。旣而安自傷曰：「吾行仁義，反見削地。」恥之，於是爲反謀益甚。</p>

    <p class="origin">安與衡山王賜相責望，禮節間不相能。<span class="note">賜，卽安之弟也，孝文十六年與安同受封。師古曰：兄弟相責，故有嫌。</span>衡山王聞淮南王有反謀，恐爲所幷，亦結賓客爲反具，以爲淮南已西，欲發兵定江、淮之間而有之。衡山王后徐來譖太子爽於王，欲廢之而立其弟孝。王囚太子而佩孝以王印，令招致賓客。賓客來者微知淮南、衡山有逆計，日夜從容勸之<span class="comment2">【勸之謀反】</span>。<span class="note">從，千容翻。</span>王乃使孝客江都人枚赫、陳喜作輣車<span class="comment2">【輣車：péng chē，古代有望樓的戰車。】</span>、鍛矢，<span class="note">輣，薄庚翻，兵車也，樓車也。鍛，都玩翻，冶鐵也。</span>刻天子璽、將相軍吏印。秋，衡山王當入朝，過淮南；淮南王乃昆弟語，<span class="note">師古曰：爲相親愛之言。</span>除前隙，約束反具。<span class="note">師古曰：共契約爲反具。</span>衡山王卽上書謝病，上賜書不朝。</p>

    <p class="reign-title">六年<span class="note"><span class="note1">（戊午、前一二三）</span></span></p>

    <p class="origin"><span class="number">1</span>春，二月，大將軍青出定襄，擊匈奴；<span class="note">杜佑曰：漢定襄郡在今馬邑北三百餘里，後魏置雲中郡。</span>以合騎侯公孫敖爲中將軍，太僕公孫賀爲左將軍，翕侯趙信爲前將軍，<span class="note">《功臣表》，翕，侯國，在魏郡內黃界。</span>衞尉蘇建爲右將軍，郞中令李廣爲後將軍，左內史李沮爲強弩將軍，<span class="note">師古曰：沮，音俎。</span>咸屬大將軍；斬首數千級而還，<span class="note">賢曰：秦法，斬首一，賜爵一級，故因謂斬首爲級。</span>休士馬于定襄、雲中、鴈門。</p>

    <p class="origin"><span class="number">2</span>赦天下。</p>

    <p class="origin"><span class="number">3</span>夏，四月，衞青復將六將軍出定襄，擊匈奴，<span class="note">復，扶又翻。</span>斬首虜萬餘人。右將軍建、前將軍信幷軍三千餘騎獨逢單于兵，與戰一日餘，漢兵且盡。信故胡小王，降漢，漢封爲翕侯，<span class="note">信，元光四年十月壬午受封。</span>及敗，匈奴誘之，遂將其餘騎可<span class="comment2">【可：大約。】</span>八百降匈奴。<span class="note">誘，音酉。將，卽亮翻。降，戶江翻。</span>建盡亡其軍，脫身亡，自歸大將軍。</p>

    <p class="origin">議郞周霸曰：<span class="note">班《表》：議郞屬郞中令，秩比六百石。</span>「自大將軍出，未嘗斬裨將。今建棄軍，可斬，以明將軍之威。」軍正閎、長史安曰：「不然。<span class="note">凡軍行置軍正，掌舉軍法以正軍中。《軍法》曰：正無屬將軍，將軍有罪以聞。劉昭《志》：大將軍長史秩千石。如淳曰：律：都軍官長史一人。</span>《兵法》：『小敵之堅，大敵之禽也。』<span class="note">《孫子》之言，言大小不敵，小雖堅於戰，終必爲大所禽。</span>今建以數千當單于數萬，力戰一日餘，士盡，不敢有二心，自歸，而斬之，是示後無反意也，不當斬。」大將軍曰：「青幸得以肺腑<span class="comment2">【肺腑：指皇帝的親信。】</span>待罪行間，不患無威，而霸說我以明威，甚失臣意。<span class="note">言失爲臣之意也。行，戶剛翻。說，式芮翻。</span>且使臣職雖當斬將，<span class="note">將，卽亮翻。</span>以臣之尊寵而不敢<span class="note5">『章：十四行本「敢」下有「自」字；乙十一行本同。』</span>擅誅於境外，而具歸天子，天子自裁之，於以見爲人臣不敢專權，不亦可乎？」軍吏皆曰：「善！」遂囚建詣行在所。<span class="note">蔡邕《獨斷》曰：天子以四海爲家，故謂所居爲行在所。</span></p>

    <p class="origin">初，平陽縣吏霍仲孺給事平陽侯家，與青姊衞少兒私通，生霍去病。<span class="note">霍姓，以國爲氏。</span>去病年十八，爲侍中，善騎射，再從大將軍擊匈奴，爲票姚校尉，<span class="note">服虔曰：票姚，音飄搖。師古曰：票，匹妙翻。姚，羊召翻。票姚，勁疾之貌。荀悅《漢紀》作「票鷂」字。去病後爲票騎將軍，尚取票姚之字耳。今讀者音飄搖，則不當其義也。</span>與輕騎勇八百，直棄大軍數百里赴利<span class="comment2">【赴利：逐取功名，特指上陣殺敵。】</span>，斬捕首虜<span class="comment2">【首虜：首級和俘虜。偏指首級。】</span>過當<span class="comment2">【過當：斬殺敵人數目超過己方損失的數目。】</span>。<span class="note">師古曰：計其所將人數，則捕斬首爲多，過於所當。一曰：漢軍失亡者少，而殺獲匈奴數多，故曰過當也。</span>於是天子曰：「票姚校尉去病，斬首虜二千餘級，得相國、當戶，斬單于大父行藉若侯產，生捕季父羅姑，<span class="note">匈奴左、右大當戶，在左、右大都尉之下，左、右骨都侯之上。大父行，單于祖行也。張晏曰：藉若，胡侯也，產，其名也。師古曰：此人，單于祖父之行也。季父，亦單于季父也，羅姑，其名。行，戶浪翻。</span>比再冠軍，<span class="note">師古曰：比，頻也。比，毗至翻。冠，古玩翻。</span>封去病爲冠軍侯。<span class="note">帝以去病功冠諸軍，以南陽穰縣盧陽鄕、宛縣臨駣聚爲冠軍侯國。駣，音桃。</span>上谷太守郝賢四從大將軍，捕斬首虜二千餘級，封賢爲衆利侯。」<span class="note">《姓譜》：殷帝乙有子期，封太原郝鄕，後因氏焉。《功臣表》，衆利侯食邑於琅邪郡姑幕縣。</span></p>

    <p class="origin">是歲，失兩將軍，亡翕侯，軍功不多，故大將軍不益封，止賜千金。右將軍建至，天子不誅，贖爲庶人。</p>

    <p class="origin">單于旣得翕侯，以爲自次王，<span class="note">師古曰：自次者，尊重次於單于。</span>用其姊妻之，<span class="note">妻，七細翻。</span>與謀漢。信敎單于益北絕幕，<span class="note">師古曰：直度曰絕，幕，與漠同。陰山以北皆大漠，不生草木。</span>以誘罷漢兵，徼極而取之，<span class="note">師古曰：罷，讀曰疲。徼，要也。誘令疲，徼其困極，然後取之。徼，一遙翻。</span>無近塞。單于從其計。<span class="note">近，其靳翻。</span></p>

    <p class="origin">是時，漢比歲<span class="comment2">【比歲：連年。】</span>發十餘萬衆擊胡，<span class="note">比，毗至翻。</span>斬捕首虜之士受賜黃金二十餘萬斤，而漢軍士馬死者十餘萬，兵甲轉漕之費不與焉。<span class="note">與，讀曰預。</span>於是大司農經用竭，不足以奉戰士。六月，詔令民得買爵及贖禁錮<span class="comment2">【禁錮：封建統治集團禁止異己的人做官或者不許他們參加政治活動。】</span>，免臧罪<span class="comment2">【臧罪：貪汙受賄之罪。】</span>。置賞官，名曰武功爵，級十七萬，凡直三十餘萬金。諸買武功爵至千夫者，得先除爲吏。<span class="note">禁錮，重繫也。臣瓚曰：《茂陵中書》有武功爵：一級曰造士，二級曰閑輿衞，三級曰良士，四級曰元戎士，五級曰官首，六級曰秉鐸，七級曰千夫，八級曰樂卿，九級曰執戎，十級曰政戾庶長，十一級曰軍衞：此武帝所制，以寵軍功。師古曰：下云「級十七萬，凡直三十餘萬金」；今瓚引《茂陵中書》，說之不盡也。貢父曰：直三十餘萬金，其價之差殊不可詳也。或說：「七」當作「一」，與《茂陵書》合矣。余謂賣爵當級，級稍增其價，豈可例云級十七萬！若每級十七萬，比至三十餘萬金，當一萬七千餘級，又非也。然則誤衍此「萬」字。蓋武功爵，其級十七，參考顏、劉《註》，皆因求其說而不得，遂疑《茂陵書》所謂十一級爲不足，又疑史之正文「萬」字爲衍，皆未爲允也。蓋級十七萬者，賣爵一級爲錢十七萬，至二級則三十四萬矣，自此以上，烏得不每級而增乎！王莽時黃金一斤直錢萬，以此推之，則三十萬金爲錢三十餘萬萬矣，此當時鬻武功爵所直之數也。夫民入錢買爵，隨其錢之多少爲爵級之高下，爵之高下有定直，而民錢之多少無定數，若比而同之，其失彌遠矣。《史記》作「直八十萬金」，《索隱》曰：一金萬錢，初一級十七萬，自此以上每級加二萬，至十七級合成三十四萬也。</span>吏道雜而多端，官職耗廢矣。<span class="note">師古曰：耗，亂也，莫報翻。</span></p>

    <p class="reign-title">元狩元年<span class="note"><span class="note1">（己未、前一二二）</span></span></p>

    <p class="origin"><span class="number">1</span>冬，十月，上行幸雍，祠五畤<span class="comment2">【五畤：wǔ zhì，秦漢時祭祀天帝的處所。】</span>，<span class="note">雍，於用翻。畤，音止。</span>獲獸，一角而足有五蹄。有司言：「陛下肅祗<span class="comment2">【肅祗：sù zhī，恭敬。】</span>郊祀，上帝報享，錫一角獸，蓋麟云。」<span class="note">麟，麋身，牛尾，馬足，五色，圜蹄，一角，角端有肉，音中鍾呂，行中規矩，遊必擇地，詳而後處，不履生蟲，不踐生草，不羣居，不侶行，不入陷穽，不罹羅網，王者至仁則出。今幷州界有麟，大小如鹿，非瑞應麟也。京房《易傳》曰：麟，麕身，牛尾，馬蹄，有五采，腹下黃，高丈二。《爾雅》：麟，麕身，牛尾，一角。蓋麟似麕，圓頂一角。曰「蓋」云者，意其爲麟而未知其果爲麟也。</span>於是以慶<span class="note5">『章：十四行本「慶」作「薦」；乙十一行本同。』</span>五畤，畤加一牛，以燎。<span class="note">畤，音止。</span>久之，有司又言：「元宜以天瑞命，不宜以一二數，一元曰建，二元以長星曰光，今元以郊得一角獸曰狩云。」於是濟北王<span class="note">濟北王勃，淮南厲王子，孝文十六年，封衡山王，孝景四年，徙封濟北；今王，勃子成王胡也。濟北王，都盧，後天漢四年，國除，入漢爲泰山郡。濟，子禮翻。</span>以爲天子且封禪，上書獻泰山及其旁邑；天子以他縣償之。</p>

    <p class="origin"><span class="number">2</span>淮南王安與賓客左吳等日夜爲反謀，<span class="note">《姓譜》：齊之公族有左、右公子，後因氏焉。余按衞亦有左、右公子，《姓譜》之說非是。魯有左丘明。</span>按輿地圖，<span class="note">蘇林曰：輿，猶盡載之意。《索隱》曰：《志林》云：輿地圖，漢家所畫，非出遠也。</span>部署兵所從入。諸使者道長安來，爲妄言，言「上無男，漢不治」，卽喜；卽言「漢廷治，有男」，王怒，以爲妄言，非也。<span class="note">治，直吏翻。</span></p>

    <p class="origin">王召中郞伍被<span class="note">被，皮義翻。《姓譜》，伍姓，出於楚伍舉。</span>與謀反事，被曰：「王安得此亡國之言乎？臣見宮中生荊棘，露霑衣也！」王怒，繫伍被父母，囚之。三月，復召問之，<span class="note">復，扶又翻。</span>被曰：「昔秦爲無道，窮奢極虐，百姓思亂者十家而六七。高皇帝起於行陳之中，<span class="note">行，戶剛翻。陳，讀曰陣。</span>立爲天子，此所謂蹈瑕候間<span class="comment2">【蹈瑕候間：耐心等待對方的失誤。然後抓住這個機會，進行攻擊。】</span>，<span class="note">間，古莧翻。</span>因秦之亡而動者也。今大王見高皇帝得天下之易也，<span class="note">易，以豉翻。</span>獨不觀近世之吳、楚乎！<span class="note">事見十五卷景帝三年。</span>夫吳王王四郡，<span class="note">四郡：東陽郡、鄣郡、吳郡、豫章郡。王王，下于況翻。</span>國富民衆，計定謀成，舉兵而西；然破於大梁，<span class="note">謂爲梁孝王所破也。</span>奔走而東，身死祀絕者何？誠逆天道而不知時也。方今大王之兵，衆不能十分吳、楚之一，天下安寧，萬倍吳、楚之時，大王不從臣之計，今見大王棄千乘之君，賜絕命之書，爲羣臣先死於東宮也。」<span class="note">如淳曰：東宮，淮南王所居也。</span>王涕泣而起。</p>

    <p class="origin">王有孽子不害，最長，<span class="note">庶生曰孽。長，知兩翻。</span>王弗愛，王后、太子皆不以爲子、兄數。<span class="note">言后不以爲子，太子不以爲兄。數，秩數也。</span>不害有子建，材高有氣，常怨望太子，陰使人告太子謀殺漢中尉事，<span class="note">事見上，元朔五年。</span>下廷尉治。<span class="note">下，遐嫁翻。</span></p>

    <p class="origin">王患之，欲發，復問伍被曰：<span class="note">復，扶又翻。</span>「公以爲<span class="comment2">【以為：認為。】</span>吳興兵，是邪，非邪？」被曰：「非也。臣聞吳王悔之甚，願王無爲吳王之所悔。」王曰：「吳何知反！漢將一日過成皋者四十餘人；今我絕成皋之口，據三川之險，<span class="note">漢河南，秦三川郡也，其地當伊、洛、河三川之會。</span>招山東之兵，舉事如此，左吳、趙賢、朱驕如皆以爲什事九成，公獨以爲有禍無福，何也？必如公言，不可徼幸邪？」<span class="note">師古曰：徼，要也。幸，非妄之福也。徼，工堯反。</span>被曰：「必不得已，被有愚計。當今諸侯無異心，百姓無怨氣，可僞爲丞相、御史請書，<span class="note">言僞爲丞相、御史奏請於天子之書。</span>徙郡國豪傑高貲於朔方，益發甲卒，急其會日；又僞爲詔獄書，<span class="note">漢時左右都司空、上林、中都官皆有詔獄，蓋奉詔以鞠囚，因以爲名。</span>逮諸侯太子、幸臣；<span class="note">逮，追對獄也。</span>如此，則民怨，諸侯懼，卽使辯士隨而說之，<span class="note">說，式芮翻；下同。</span>儻可徼幸什得一乎！」王曰：「此可也。雖然，吾以爲不至若此。」<span class="note">言不須爲此也。</span></p>

    <p class="origin">於是王乃作皇帝璽，丞相、御史大夫、將軍、軍吏、中二千石及旁近郡太守、都尉印，漢使節。<span class="note">使，疏吏翻。</span>欲使人僞得罪而西，<span class="note">言使人詐爲得罪而逃去，西如京師。</span>事大將軍，一日發兵，<span class="note">一日，猶言一旦。</span>卽刺殺大將軍。<span class="note">刺，七亦翻。</span>且曰：「漢廷大臣，獨汲黯好直諫，<span class="note">好，呼到翻。</span>守節死義，難惑以非，至如說丞相弘等，如發蒙振落耳！」<span class="note">發蒙，謂物所蒙覆，發而去之；振落，謂木葉將落，振而墜之；皆言其易。說，式芮翻。</span></p>

    <p class="origin">王欲發國中兵，恐其相、二千石不聽，王乃與伍被謀，先殺相、二千石。又欲令人衣求盜衣，<span class="note">求盜，卒也，掌逐捕盜賊。《漢書·本紀》，高帝時爲亭長，令求盜之薛，治竹皮冠。人衣，於旣翻。</span>持羽檄從東方來，呼曰：「南越兵入界！」<span class="note">呼，火故翻。</span>欲因以發兵。</p>

    <p class="origin">會廷尉逮捕淮南太子，淮南王聞之，與太子謀，召相、二千石，欲殺而發兵。召相，相至，內史、中尉皆不至。王念，獨殺相，無益也，卽罷相。<span class="note">罷，遣出去也。相，息亮翻。</span>王猶豫，計未決。太子卽自剄，不殊。<span class="note">晉灼曰：不殊，不死也。師古曰：言雖自剄而身首不能絕也。剄，古頂翻；下同。</span></p>

    <p class="origin">伍被自詣吏，告與淮南王謀反蹤跡如此。吏因捕太子、王后，圍王宮，盡求捕王所與謀反賓客在國中者，索得反具，以<span class="note5">『章：十四行本「以」下有「聞」字；乙十一行本同；孔本同；退齋校同。』</span>上。下公卿治其黨與，<span class="note">索，山客翻，求也，搜也。以上，時掌翻。下公，戶嫁翻。「以上」句斷。</span>使宗正以符節治王。未至；<span class="note5">『章：十四行本「至」下有「十一月」三字；乙十一行本同；張校作「十二月」，云「無註本作十一月」。』</span>淮南王安自剄。殺王后荼、太子遷，諸所與謀反者皆族。</p>

    <p class="origin">天子以伍被雅辭多引漢之美，欲勿誅。<span class="note">雅，素也。雅辭，素來言語也。</span>廷尉湯曰：「被首爲王畫反計，<span class="note">爲，于僞翻。</span>罪不可赦。」乃誅被。侍中莊助素與淮南王相結交，私論議，王厚賂遺助；<span class="note">遺，于季翻。</span>上薄其罪，欲勿誅。張湯爭，以爲：「助出入禁門，腹心之臣，而外與諸侯交私如此；不誅，後不可治。」助竟棄市。</p>

    <p class="origin">衡山王上書，請廢太子爽，立其弟孝爲太子。爽聞，卽遣所善白嬴之長安上書，言「孝作輣車、鍛矢，與王御者姦」，欲以敗孝。<span class="note">敗，補邁翻。</span>會有司捕所與淮南王謀反者，得陳喜於衡山王子孝家，吏劾孝首匿喜。<span class="note">師古曰：爲頭首而藏匿之。</span>孝聞「律：先自告，除其罪」，卽先自告所與謀反者枚赫、陳喜等。公卿請逮捕衡山王治之，王自剄死。王后徐來、太子爽及孝皆棄市，所與謀反者皆族。</p>

    <p class="origin">凡淮南、衡山二獄，所連引列侯、二千石、豪傑等，死者數萬人。</p>

    <p class="origin"><span class="number">3</span>夏，四月，赦天下。</p>

    <p class="origin"><span class="number">4</span>丁卯，立皇子據爲太子，年七歲。</p>

    <p class="origin"><span class="number">5</span>五月，乙巳晦，日有食之。</p>

    <p class="origin"><span class="number">6</span>匈奴萬人入上谷，殺數百人。</p>

    <p class="origin"><span class="number">7</span>初，張騫自月氏還，<span class="note">事見上卷元朔四年。氏，音支。</span>具爲天子言西域諸國風俗：<span class="note">爲，于僞翻。</span>「大宛在漢正西，可萬里。其俗土著，耕田；<span class="note">土著，謂有城郭常居，不隨水草移徙也。宛，於元翻。著，直略翻。</span>多善馬，馬汗血；<span class="note">孟康曰：大宛國有高山，其上有馬，不可得，因取五色母馬置其下，與集，生駒皆汗血，因號天馬子云。一說，汗血者，汗從肩膊出如血，號能一日千里。</span>有城郭、室屋，如中國。其東北則烏孫，東則于窴<span class="comment2">【tián】</span>。<span class="note">于窴國在南山下，居西城。窴，徒賢翻，又徒見翻。</span>于窴之西，則水皆西流注西海，<span class="note">《水經註》：崑崙山西有大水名新頭河，度葱嶺入北天竺境，又西南流，屈而東南流，逕中天竺國，又西逕安息，南注於雷翥海。雷翥海，卽西海也，在安息之西，犂靬之東，東南連交州海。</span>其東，水東流注鹽澤。<span class="note">《水經註》：河水一源出于窴國南山，北流與葱嶺河合，東注蒲昌海。《西域傳》：鹽澤，一名蒲昌海，去玉門、陽關三百餘里，廣袤三百里，其水停居，冬夏不增減，皆以爲潛行地下，南出於積石，爲中國河云。玉門、陽關皆在敦煌西界。《括地志》：蒲昌海，一名泑澤，亦名鹽澤，亦名輔日海，亦名穿蘭，亦名臨海，在沙州西南。玉門關，在沙州壽昌縣西六里。</span>鹽澤潛行地下，其南則河源出焉。<span class="note">《索隱》曰：按《漢書·西南夷傳》云：河有兩源，其一出葱嶺，一出于窴。《山海經》云：河出崑崙東北隅。郭璞云：河出崑崙，潛行地下，至葱嶺山于窴國，復分流歧出，合而東注泑澤，已而復行積石爲中國河。泑澤卽鹽澤也。《西域傳》云：于窴在南山下，與郭璞註《山海經》不同。《廣志》云：蒲昌海在蒲類海東。唐長慶中，劉元鼎爲盟會使，言河之上流，由洪濟西南行二千里，水益狹，冬春可涉，夏秋乃勝舟，其南三百里，三山，中高四下，曰歷山，直大羊同國，古所謂昆侖者也，虜曰悶摩黎山，東距長安五千里。河源其間，流澄緩下，稍合衆流，色赤，行益遠，他水幷注則濁。河源東北直莫賀延磧尾，隱測其地，蓋劍南之西。</span>鹽澤去長安可五千里。匈奴右方居鹽澤以東，至隴西長城，<span class="note">卽秦所築長城也。秦築長城起臨洮。臨洮縣，漢屬隴西郡。</span>南接羌，鬲漢道焉。<span class="note">鬲，與隔同。</span>烏孫、康居、奄蔡、大月氏，皆行國，隨畜牧，<span class="note">奄蔡國在康居西北，臨大澤無涯，蓋北海云。隨畜牧逐水草而居，無城郭常處，故曰行國。</span>與匈奴同俗。大夏在大宛西南，與大宛同俗。臣在大夏時，見邛<span class="comment2">【qióng】</span>竹杖、蜀布，<span class="note">臣瓚曰：邛，山名，生竹，高節，可作杖。服虔曰：蜀布，細布也。《史記正義》曰：邛都邛山出此竹，因名邛竹，節高實中，或奇生，可爲杖。布，土蘆布。邛，渠容翻。</span>問曰：『安得此？』大夏國人曰：『吾賈人往市之身毒。』<span class="note">孟康曰：身毒，卽天竺也，所謂浮屠胡也。鄧展曰：毒，音篤。李奇曰：一名天篤。師古曰：亦曰捐毒。賈，音古。《索隱》曰：身，音乾。</span>身毒在大夏東南可數千里，其俗土著，與大夏同。以騫度之，<span class="note">著，直略翻。度，徒洛翻。</span>大夏去漢萬二千里，居漢西南；今身毒國又居大夏東南數千里，有蜀物，此其去蜀不遠矣。今使大夏，從羌中，險，羌人惡之；<span class="note">使，疏吏翻。惡，烏路翻。</span>少北，則爲匈奴所得；<span class="note">少，詩沼翻。</span>從蜀，宜徑，又無寇。」<span class="note">師古曰：宜，當也。逕，直也。從蜀向大夏，其道當直。</span></p>

    <p class="origin">天子旣聞大宛及大夏、安息之屬，<span class="note">安息治番兜城，臨嬀水，去長安萬一千六百里，其俗亦土著。</span>皆大國，多奇物，土著，頗與中國同業，而兵弱，貴漢財物。其北有大月氏、康居之屬，兵強，可以賂遺設利朝也。<span class="note">師古曰：設，施也。施之以利，誘令入朝。遺，于季翻。朝，直遙翻。</span>誠得而以義屬之，<span class="note">師古曰：謂不以兵革。</span>則廣地萬里，重九譯<span class="comment2">【重九譯：經過重重翻譯。】</span>，<span class="note">譯，傳言之人，《周官》象胥之職也。遠方之人，言語不同，更歷九譯，乃能通於中國。重，直龍翻。</span>致殊俗<span class="comment2">【致殊俗：引來不同習俗的國家朝拜。】</span>，威德徧於四海，欣然以騫言爲然。乃令騫因蜀、犍爲<span class="comment2">【犍為：qián wéi，隸屬四川省樂山市，位於川西平原西南邊緣，有“蜀西門戶”之譽。】</span>發間使王然于等四道並出，<span class="note">師古曰：間使者，求間隙而行。間，古莧翻。使，疏吏翻。</span>出駹<span class="comment2">【máng】</span>，出冉，出徙，出邛、僰<span class="comment2">【bó】</span>，指求身毒國，<span class="note">徙，斯榆也。以手點物爲指。使之出求路，指身毒而行。徙，讀與斯同。僰，蒲墨翻。</span>各行一二千里，其北方閉<span class="comment2">【閉：被...阻擋。】</span>氐<span class="comment2">【dī】</span>、莋<span class="comment2">【zuó】</span>，南方閉巂<span class="comment2">【xī】</span>、昆明。<span class="note">服虔曰：漢使見閉於夷也。師古曰：巂，卽今巂州也；昆明又在其西南，卽今南寧州，諸爨所居是其地。莋，音昨，又音作。巂，先蘂翻。</span>昆明之屬無君長，善寇盜，輒殺略漢使，終莫得通。於是漢以<span class="comment2">【以：因為。】</span>求身毒道，始通滇國。<span class="note">滇國地有滇池，因以名國。楚使莊蹻以兵定夜郞諸國，至滇池，因留王其地。《華陽國志》：滇池周回三百里，所出深廣，下流淺狹如倒流，故謂之滇池。漢爲益州郡，後改爲永昌郡；魏、晉之間爲晉寧郡；唐爲昆州。《括地志》：滇池澤，在昆州晉寧縣西南三十里。長，知兩翻。滇，音顚。</span>滇王當羌謂漢使者曰：「漢孰與我大？」及夜郞侯亦然。以道不通，故各自以爲一州主，不知漢廣大。使者還，因盛言滇大國，足事親附；天子注意焉，乃復事西南夷。<span class="note">元朔三年罷西南夷，至是復通。師古曰：事，謂經略通之，專以爲事也。復，扶又翻。</span></p>

    <p class="reign-title">二年<span class="note"><span class="note1">（庚申、前一二一）</span></span></p>

    <p class="origin"><span class="number">1</span>冬，十月，上幸雍，祠五畤。<span class="note">雍，於用翻。畤，音止。</span></p>

    <p class="origin"><span class="number">2</span>三月，戊寅，平津獻侯公孫弘薨。壬辰，以御史大夫樂安侯李蔡爲丞相，廷尉張湯爲御史大夫。<span class="note">《考異》曰：《漢書·百官公卿表》：「元狩三年三月壬辰，廷尉張湯爲御史大夫，六年，有罪自殺。」《史記·將相名臣表》：「元狩二年，御史大夫湯。」按李蔡旣遷，湯卽應補其缺，豈可留之期年，復與李蔡爲丞相月日正同乎！又按《長曆》，三年三月無壬辰；又以得罪之年推之，在今年明矣。今從《史記·表》。</span></p>

    <p class="origin"><span class="number">3</span>霍去病爲票騎將軍，<span class="note">票騎將軍始此。票，頻妙翻。</span>將萬騎出隴西，擊匈奴，歷五王國，轉戰六日，過焉支山千餘里，<span class="note">《括地志》：焉支山，一名删丹山，在甘州删丹縣東南五十里。焉，音煙。</span>殺折蘭王，斬盧侯王，<span class="note">張晏曰：折蘭、盧侯，胡國名也。殺者，殺之而已；斬者，獲其首也。師古曰：折蘭，匈奴中姓也。今鮮卑中有是蘭姓者，卽其種也。折，上列翻。</span>執渾邪王子<span class="note">師古曰：渾，下昆翻。</span>及相國、都尉，獲首虜八千九百餘級，收休屠王祭天金人。<span class="note">孟康曰：匈奴祭天處，本在雲陽甘泉山下，秦擊奪其地，後徙之休屠王右地，故休屠王有祭天金人像也。如淳曰：祭天以金人爲主也。張晏曰：佛徒祠金人也。師古曰：作金人以爲天神之像而祭之，今之佛像，是其遺法。屠，音儲。</span>詔益封去病二千戶。</p>

    <p class="origin">夏，去病復與合騎侯公孫敖將數萬騎俱出北地，異道。<span class="note">復，扶又翻。</span>衞尉張騫、郞中令李廣俱出右北平，異道<span class="comment2">【異道：不同的方法，此處指兵分兩路。】</span>。廣將四千騎先行，可數百里，騫將萬騎在後。匈奴左賢王將四萬騎圍廣，廣軍士皆恐；廣乃使其子敢獨與數十騎馳貫胡騎，<span class="note">貫，穿也。</span>出其左右而還，告廣曰：「胡虜易與耳！」<span class="note">易，以豉翻。</span>軍士乃安。廣爲圜陳，外嚮，<span class="note">陳，讀曰陣。</span>胡急擊之，矢下如雨，漢兵死者過半，漢矢且盡。廣乃令士持滿毋發，<span class="note">師古曰：注矢於弓弩而引滿之，不發矢也。</span>而廣身自以大黃射其裨將，殺數人，<span class="note">徐廣曰：《南都賦》：黃間機張，善弩之名。裴駰曰：按鄭德曰：黃肩弩，淵中黃朱之。孟康曰：《太公六韜》云：陷堅、敗強敵，用大黃連弩。韋昭曰：角弩色黃而體大也。射，而亦翻。</span>胡虜益解。會日暮，吏士皆無人色，<span class="note">師古曰：言懼甚。</span>而廣意氣自如，<span class="note">師古曰：自如，猶云如舊。</span>益治軍，<span class="note">師古曰：巡部曲，整行陳也。治，直之翻。</span>軍中皆服其勇。明日，復力戰，<span class="note">復，扶又翻。</span>死者過半，所殺亦過當。會博望侯軍亦至，<span class="note">張騫從大將軍擊匈奴，知水草處，軍得以不乏，封博望侯。師古曰：取其能廣博瞻望。班《志》，博望，侯國，屬南陽郡。《括地志》：博望故城，在鄧州向城縣東南四十五里。</span>匈奴軍乃解去。漢軍罷，<span class="note">罷，讀曰疲。</span>弗能追，罷歸。漢法：博望侯留遲後期，當死，贖爲庶人。廣軍功自如，無賞。<span class="note">自如，言功過正相當也。廣軍失亡多，而殺虜亦過當，故曰自如。</span>而票騎將軍去病深入二千餘里，與合騎侯失，不相得。票騎將軍踰居延，<span class="note">居延澤，古文以爲流沙，帝開置居延縣，屬張掖郡，使路博德築遮虜障於其北。</span>過小月氏，<span class="note">匈奴破大月氏，月氏西擊大夏而臣之，其餘小衆不能去者保南山羌，號小月氏。</span>至祁連山，得單桓、酋涂王，<span class="note">張晏曰：單桓、酋涂，皆胡王也。師古曰：酋，才猶翻。涂，音塗。</span>及相國、都尉以衆降者二千五百人，<span class="note">降，戶江翻。</span>斬首虜三萬二百級，獲裨小王七十餘人。天子益封去病五千戶，封其裨將有功者鷹擊司馬趙破奴爲從票侯，<span class="note">以從票騎有功，因以爲號。《功臣侯表》不書食邑之地。</span>校尉高不識爲宜冠侯，<span class="note">《功臣表》，宜冠侯食邑於琅邪之昌縣。</span>校尉僕多爲煇渠侯。<span class="note">僕多本匈奴種，來降漢。《功臣表》「僕多」作「僕朋」。煇渠侯食邑於南陽之魯陽縣。</span>合騎侯敖坐行留不與票騎會，當斬，贖爲庶人。</p>

    <p class="origin">是時，諸宿將<span class="comment2">【宿將：久經戰爭的將領。】</span>所將士、馬、兵皆不如票騎，票騎所將常選；<span class="note">師古曰：選取驍銳。《索隱》曰：選，宣變翻。</span>然亦敢深入，常與壯騎先其大軍；<span class="note">先，悉薦翻。</span>軍亦有天幸，未嘗困絕也。而諸宿將常留落不偶，<span class="note">師古曰：留，謂遲留；落，謂墜落；故不諧耦<span class="comment2">【諧耦：同“諧偶”，和睦同心。】</span>而無功也。</span>由此票騎日以親貴，比大將軍矣。</p>

    <p class="origin">匈奴入代、鴈門，殺略數百人。</p>

    <p class="origin"><span class="number">4</span>江都王建<span class="note">建，易王非之子，景帝之孫。</span>與其父易王所幸淖姬等及女弟徵臣姦。<span class="note">淖，鄭氏音卓，師古音奴敎翻。淖，姓也；戰國時楚有淖齒。</span>建游雷陂<span class="comment2">【陂：bēi，池塘。】</span>，<span class="note">雷陂，卽廣陵之雷塘，在今揚州堡城之北，平岡之上。</span>天大風，建使郞二人乘小船入陂中，船覆，兩郞溺，攀船，乍見乍沒；<span class="note">見，賢徧翻。</span>建臨觀大笑，令勿救，皆死。凡殺不辜<span class="comment2">【不辜：無罪之人。】</span>三十五人，專爲淫虐。自知罪多，恐誅，與其后成光共使越婢下神<span class="comment2">【下神：巫婆等裝神弄鬼，稱神仙附在自己身上，叫做下神。】</span>，祝詛<span class="comment2">【祝詛：祝告鬼神，使加禍於別人。】</span>上。<span class="note">祝，織救翻。詛，莊助翻。</span>又聞淮南、衡山陰謀，建亦作兵器，刻皇帝璽，爲反具。事發覺，有司請捕誅；建自殺，后成光等皆棄市，國除。</p>

    <p class="origin"><span class="number">5</span>膠東康王寄薨。<span class="note">寄，景帝子，中二年受封。</span></p>

    <p class="origin"><span class="number">6</span>秋，匈奴渾邪王降。是時，單于怒渾邪王、休屠王居西方爲漢所殺虜數萬人，欲召誅之。渾邪王與休屠王恐，謀降漢，先遣使向邊境要遮<span class="comment2">【要遮：攔阻，邀請。】</span>漢人，<span class="note">要，一遙翻。</span>令報天子。是時，大行李息將城河上，得渾邪王使，<span class="note">使，疏吏翻。</span>馳<span class="note5">『章：十四行本「馳」上有「卽」字；乙十一行本同；張校同，云無註本亦無「卽」字。』</span>傳以聞。<span class="note">傳，株戀翻；下同。</span>天子聞之，恐其以詐降而襲邊，乃令票騎將軍將兵往迎之。休屠王後悔，渾邪王殺之，幷其衆。票騎旣渡河，與渾邪王衆相望。渾邪王裨將見漢軍，而多不欲降者，<span class="note">師古曰：恐被掩覆也。</span>頗遁去。票騎乃馳入，得與渾邪王相見，斬其欲亡者八千人，遂獨遣渾邪王乘傳詣至<span class="note5">『章：十四行本「傳」下有「先」字，無「至」字；乙十一行本同；孔本同；張校同。』</span>行在所，<span class="note">傳，張戀翻。</span>盡將其衆渡河。降者四萬餘人，號稱十萬。旣至長安，天子所以賞賜者數十巨萬；封渾邪王萬戶，爲漯<span class="comment2">【tà】</span>陰侯，<span class="note">班《志》，漯陰縣屬平原郡。漯，他合翻。</span>封其裨王呼毒尼等四人皆爲列侯；<span class="note">呼毒尼爲下摩侯，䧹疪爲煇渠侯，禽黎爲河綦侯，大當戶調雖爲常樂侯。文穎曰：䧹，音鷹。疪，音庇蔭之庇。師古曰：疪，匹履翻。</span>益封票騎千七百戶。</p>

    <p class="origin">渾邪之降也，漢發車二萬乘以迎之，<span class="note">《考異》曰：《漢書·食貨志》云「三萬兩」。今從《史記·平準書》、《汲黯傳》。</span>縣官無錢，從民貰<span class="comment2">【貰：shì，賒欠。】</span>馬，<span class="note">貰，始制翻，貸也。師古曰：賒買也。</span>民或匿馬，馬不具。上怒，欲斬長安令，右內史汲黯曰：「長安令無罪，獨斬臣黯，民乃肯出馬。且匈奴畔其主而降漢，漢徐以縣次傳之，何至令天下騷動，罷敝中國<span class="note">罷，讀曰疲。</span>而以事夷狄之人乎！」上默然。及渾邪至，賈人與市者坐當死五百餘人，黯請間見高門，<span class="note">晉灼曰：《三輔黃圖》，未央宮中有高門殿。賈，音古。見，賢遍翻。</span>曰：「夫匈奴攻當路塞，<span class="note">言塞障當匈奴所入之路也。</span>絕和親，中國興兵誅之，死傷者不可勝計，<span class="note">勝，音升。</span>而費以巨萬百數。<span class="note">師古曰：卽數百鉅萬也。</span>臣愚以爲陛下得胡人，皆以爲奴婢<span class="comment2">【奴婢：秦漢奴婢，秦漢社會中身分最低賤的人，同牛馬、田宅、器物一樣是主人的財產，主人可以任意役使、打罵、贈送和買賣。但法律限製隨意殺害奴婢，要殺須報官獲準，稱為“謁殺”。】</span>，以賜從軍死事者家，所鹵獲，因予之，<span class="note">鹵，與虜同。予，讀曰與。</span>以謝天下之苦，塞百姓之心。<span class="note">師古曰：塞，滿也。塞，悉則翻。</span>今縱不能，渾邪率數萬之衆來降，虛府庫賞賜，發良民侍養，譬若奉驕子<span class="comment2">【驕子：受寵愛的孩子。】</span>，愚民安知市買長安中物，而文吏繩<span class="comment2">【繩：按一定標準去製裁。】</span>以爲闌出<span class="comment2">【闌出：lán chū，無憑證擅自出邊關。】</span>財物于邊關乎！<span class="note">應劭曰：闌，妄也。律：胡市，吏民不得持兵器及錢出關；雖於京師市買，其法一也。臣瓚曰：無符傳出入爲闌也。</span>陛下縱不能得匈奴之資以謝天下，又以微文<span class="comment2">【微文：苛細的法律條文。】</span>殺無知者五百餘人，是所謂『庇其葉而傷其枝』者也。臣竊爲陛下不取也。」<span class="note">爲，于僞翻。</span>上默然不許，曰：「吾久不聞汲黯之言，今又復妄發<span class="comment2">【妄發：胡說八道。】</span>矣！」</p>

    <p class="origin">居頃之，乃分徙降者邊五郡故塞外，而皆在河南，因其故俗爲五屬國。<span class="note">五郡，謂隴西、北地、上郡、朔方、雲中也。故塞，秦之先與匈奴所關之塞。自秦使蒙恬奪匈奴地而邊關益斥，秦、項之亂，冒頓南侵，與中國關於故塞。及衞青收河南，而邊關復蒙恬之舊。所謂故塞外，其地在北河之南也。師古曰：凡言屬國，存其國號而屬漢朝，故曰屬國。《史記正義》曰：以來降之民徙置五郡，各依本國之俗而屬於漢，故曰屬國。</span>而金城河西，<span class="note">河水出金城河關縣西南塞外積石山，東流逕金城郡界。自允吾以西，通謂之金城門。渡河而西，則武威等四郡之地。然金城郡昭帝於元始六年方置，史追書也。</span>西並南山至鹽澤，空無匈奴，<span class="note">並，步浪翻。</span>匈奴時有候者<span class="comment2">【候者：斥候，軍中任偵察之事者。】</span>到而希<span class="comment2">【希：少。】</span>矣。</p>

    <p class="origin">休屠王太子日磾與母閼氏、弟倫俱沒入官，輸黃門養馬。久之，<span class="note">磾，丁奚翻。班《表》，黃門屬少府。師古曰：黃門之署，職任親近，以供天子，百物在焉。閼氏，音煙支。</span>帝游宴，見馬，<span class="note">師古曰：方於游宴之時而召閱諸馬。</span>後宮滿側<span class="comment2">【漢武帝身邊站滿後宮美女。】</span>，日磾等數十人牽馬過殿下，莫不竊視，<span class="note">師古曰：視宮人<span class="comment2">【宮人：妃嬪、宮女的通稱。】</span>。</span>至日磾獨不敢。日磾長八尺二寸，<span class="note">長，直亮翻。</span>容貌甚嚴，馬又肥好，上異而問之，具以本狀對；上奇焉，卽日賜湯沐<span class="comment2">【湯沐：沐浴。】</span>、衣冠，拜爲馬監，<span class="note">黃門有馬監、狗監。</span>遷侍中、駙馬都尉、光祿大夫。<span class="note">侍中，得出入禁中。駙馬都尉，帝所置，秩比二千石。師古曰：駙，副馬也；非正駕車，皆爲副馬。一曰：駙，近也，疾也。光祿大夫，本中大夫，帝改其名。</span>日磾旣親近，<span class="note">近，其靳翻。</span>未嘗有過失，上甚信愛之；賞賜累千金，出則驂乘，<span class="note">乘，繩正翻。</span>入侍左右。貴戚多竊怨曰：「陛下妄得一胡兒，反貴重之。」上聞，愈厚焉。以休屠作金人爲祭天主，故賜日磾姓金氏。<span class="note">爲金氏貴顯張本。</span></p>

    <p class="reign-title">三<span class="note5">『「三」，原誤「三」。』</span>年<span class="note"><span class="note1">（辛酉、前一二○）</span></span></p>

    <p class="origin"><span class="number">1</span>春，有星孛<span class="comment2">【星孛：星孛一般認為是彗星。】</span>于東方。<span class="note">孛，蒲內翻。</span></p>
    
    <p class="origin"><span class="number">2</span>夏，五月，赦天下。</p>

    <p class="origin"><span class="number">3</span>淮南王之謀反也，膠東康王寄微聞其事，私作戰守備。及吏治淮南事，辭出之。<span class="note">師古曰：獄辭所連，發出其事。</span>寄母王夫人，卽皇太后之女弟也，於上最親，意自傷，發病而死，不敢置後。上聞而憐之，立其長子賢爲膠東王；<span class="note">康王寄去年薨，今年方置後。</span>又封其所愛少子慶爲六安王，王故衡山王地。<span class="note">衡山國都六，故改爲六安。</span></p>

    <p class="origin"><span class="number">4</span>秋，匈奴入右北平、定襄，各數萬騎，殺略千餘人。</p>

    <p class="origin"><span class="number">5</span>山東大水，民多飢乏。天子遣使者虛郡國倉廥<span class="comment2">【廥：kuài，儲存的草料。】</span>以振貧民，<span class="note">廥，工外翻，芻藁之藏也；一曰：庫廏名。</span>猶不足，又募豪富吏民能假貸貧民者以名聞；尚不能相救，乃徙貧民於關以西及充朔方以南新秦中<span class="note">應劭曰：秦遣蒙恬卻匈奴，得其河南造陽之地千里，地甚好，於是爲築城郭，徙民充之，名曰新秦。四方錯雜，奢儉不同。今俗名新富貴者爲「新秦」，由是名也。</span>七十餘萬口，衣食皆仰給縣官，數歲假予產業。使者分部護之，<span class="note">仰，牛向翻。予，讀曰與。分，扶問翻。</span>冠蓋相望<span class="comment2">【冠蓋相望：形容政府的使者或官員來往不斷。】</span>。其費以億計，不可勝數。<span class="note">勝，音升。</span></p>

    <p class="origin"><span class="number">6</span>漢旣得渾邪王地，隴西、北地、上郡益少胡寇，詔減三郡戍卒之半，以寬天下之繇。<span class="note">繇，讀曰傜。</span></p>

    <p class="origin"><span class="number">7</span>上將討昆明，<span class="note">以其閉漢使故也。</span>以昆明有滇池方三百里，乃作昆明池以習水戰。<span class="note">昆明池在長安西南，周回四十里。《三輔舊事》，昆明池蓋地三百二十頃。</span>是時法旣益嚴，吏多廢免。兵革數動，<span class="note">數，所角翻。</span>民多買復<span class="comment2">【買復：平民納資可以免除徭役。】</span><span class="note">師古曰：入財於官以取優復<span class="comment2">【優復：給予優待，免除租賦、徭役。】</span>。復，方目翻。</span>及五大夫，<span class="note">五大夫，舊爵二十等之第九級也。漢法，至此始免傜役。</span>徵發之士益鮮。<span class="note">鮮，少也，先淺翻。</span>於是除千夫、五大夫爲吏，不欲者出馬。<span class="note">師古曰：千夫、五大夫不欲爲吏者，使之出馬也。千夫，武功爵第七級。</span>以故吏弄法<span class="comment2">【弄法：玩弄法律條文以營私舞弊。】</span>，皆謫令伐棘<span class="comment2">【伐棘：砍伐帶刺的草木。】</span>上林，穿<span class="comment2">【穿：鑿通。】</span>昆明池。</p>

    <p class="origin"><span class="number">8</span>是歲，得神馬於渥洼水中。<span class="note">李斐曰：南陽新野有暴利長，當武帝時遭刑，屯田敦煌界，數於此水旁見羣野馬，中有奇馬與凡馬異，來飲此水。利長先作土人持勒絆於水傍，後馬玩習。久之，代土人持勒絆，收得其馬，獻之，欲神異此馬，云從水中出。渥，音握。洼，於佳翻。</span>上方立樂府，<span class="note">樂府有《安世房中歌》十七章，《郊祀歌》十九章，使童男女七十人歌之。師古曰：始置之也。樂府之名蓋起於此，哀帝時罷之。</span>使司馬相如等造爲詩賦；以宦者李延年爲協律都尉，<span class="note">協律都尉，先無此官，武帝始置於此。</span>佩二千石印；絃次初詩以合八音之調<span class="comment2">【將新作的詩配合上弦樂，使它們符合八音曲調。】</span>。詩多爾雅之文，<span class="note">初詩，新造之詩也。八音，金、石、絲、竹、匏、土、革、木也。調，徒釣翻。《爾雅》三卷二十篇，文帝時列於學官。張晏曰：爾，近也。雅，正也。</span>通一經之士不能獨知其辭，必集會《五經》家相與共講習讀之，乃能通知其意。<span class="note">漢時，《五經》之學各專門名家，故通一經者不能盡通歌詩之辭意，必集《五經》家相與講讀乃得通也。</span>及得神馬，次以爲歌。汲黯曰：「凡王者作樂，上以承祖宗，下以化兆民。今陛下得馬，詩以爲歌，協於宗廟，先帝百姓豈能知其音邪？」<span class="note">《詩·大序》曰：聲成文謂之音。《註》云：聲，謂宮、商、角、徵、羽也。成文，謂五聲上下相應。鄭康成曰：五聲雜比曰音，單出曰聲。</span>上默然不說。<span class="note">說，讀曰悅。《考異》曰：《史記·樂書》：「武帝作十九章歌，常以正月上辛祠太乙甘泉，使僮男、僮女七十人俱歌。又嘗得神馬渥洼水中，復次以爲《太一之歌》。後伐大宛得千里馬，次以爲歌。中尉汲黯進曰：『陛下得馬詩以爲歌云云。』丞相公孫弘曰：『黯誹謗聖制，當族。』《漢書·禮樂志》：「武帝定郊祀之禮，祠太一於甘泉，祭后土於汾陰，乃立樂府，作十九章之歌，以正月上辛用事甘泉圜丘。」按《天馬歌》，本《志》云「元狩三年，馬生渥洼水中作」，《武紀》云：「元鼎四年秋，馬生渥洼水中。五年十一月，立泰畤於甘泉。太初四年，貳師獲汗血馬，作《西極天馬》之歌。」公孫弘以元狩二年薨。汲黯以元狩三年免右內史，五年爲淮陽太守，元鼎五年卒。又黯未嘗爲中尉。或者馬生渥洼水作歌在元狩三年，汲黯爲右內史而譏之，言當族者非公孫弘也。雖未立泰畤，或以歌之於郊廟，其十九章之歌當時未能盡備也。</span></p>

    <p class="origin">上招延<span class="comment2">【招延：招致；求取。】</span>士大夫，常如不足；然性嚴峻，羣臣雖素所愛信者，或小有犯法，或欺罔，輒按誅之，無所寬假。汲黯諫曰：「陛下求賢甚勞，未盡其用，輒已殺之。以有限之士恣<span class="comment2">【恣:聽憑，任憑。】</span>無已之誅，臣恐天下賢才將盡，陛下誰與共爲治乎！」黯言之甚怒，上笑而諭之<span class="note">黯言之甚怒，上乃笑而喻之，卽其怒笑之間而觀其君臣相與之意，則帝之於黯，非但能容其直，而從容不迫，方喻之以其所見。使他人處此，固將順之不暇矣，而黯自言其心猶以爲非，此豈面從退有後言者哉！黯之事君，固人所難能；而帝之容黯，亦非後世之君所可及矣。治，直吏翻。</span>曰：「何世無才，患人不能識之耳。苟能識之，何患無人！夫所謂才者，猶有用之器也，有才而不肯盡用，與無才同，不殺何施！」黯曰：「臣雖不能以言屈陛下，而心猶以爲非；願陛下自今改之，無以臣爲愚而不知理也。」上顧羣臣曰：「黯自言爲便辟<span class="comment2">【便辟：pián pì，諂媚逢迎。】</span>則不可，<span class="note">朱熹曰：便者，便人之所好。辟者，避人之所惡。便，毗連翻。辟，讀曰僻。</span>自言爲愚，豈不信然<span class="comment2">【信然：果真。】</span>乎！」</p>

    <p class="reign-title">四年<span class="note"><span class="note1">（壬戌、前一一九）</span></span></p>

    <p class="origin"><span class="number">1</span>冬，有司言：「縣官用度太空，而富商大賈冶鑄、煮鹽，財或絫萬金，不佐國家之急；<span class="note">賈，音古。絫，古累字。</span>請更錢造幣以贍用<span class="comment2">【贍用：供給費用。】</span>，而摧浮淫幷兼<span class="comment2">【浮淫幷兼：輕薄淫佚、吞並財產之徒。】</span>之徒。」是時，禁苑有白鹿而少府<span class="comment2">【少府：為皇室管理私財和生活事務的職能機構。】</span>多銀、錫，乃以白鹿皮方尺<span class="comment2">【方尺：1平方尺=0.1111111平方米。】</span>，緣<span class="comment2">【緣：鑲邊。】</span>以藻繢<span class="comment2">【藻繢：zǎo huì，彩色的繡紋。】</span>，<span class="note">緣，以絹翻。師古曰：繢，繡也，繢五采而爲之。繢，黃外翻。</span>爲皮幣，直四十萬。王侯、宗室，朝覲、聘享<span class="comment2">【聘享：聘，指國與國或各個方面之間遣使訪問。享，無代價地把東西獻出。】</span>必以皮幣薦璧<span class="comment2">【以皮幣薦璧：將玉璧放在皮幣之上進獻。】</span>，然后得行。<span class="note">后，與後同。</span>又造銀、錫爲白金三品：<span class="note">如淳曰：雜銀、錫爲白金。</span>大者圜之，其文龍，直三千；次方之，其文馬，直五百；小者橢<span class="comment2">【橢：橢圓。】</span>之，其文龜，直三百。<span class="note">時議以爲天用莫如龍，地用莫如馬，人用莫如龜：故以爲白金三品之文。師古曰：橢，圜而長也，音他果翻。</span>令縣官銷半兩錢，更鑄三銖錢，<span class="note">建元五年廢三銖錢，行半兩錢。更，工衡翻。</span>盜鑄諸金錢罪皆死；而吏民之盜鑄白金者不可勝數。<span class="note">勝，音升。</span></p>

    <p class="origin">於是以東郭咸陽、孔僅爲大農丞，領鹽鐵事；<span class="note">師古曰：二人也；姓東郭，名咸陽；姓孔，名僅。班《表》：大農令有兩丞。齊有大夫東郭氏。</span>桑弘羊以計算用事。<span class="note">《姓譜》：桑，秦大夫子桑之後。</span>咸陽<span class="comment2">【東郭咸陽，人。】</span>，齊之大煮鹽<span class="comment2">【大煮鹽：大煮鹽商。】</span>，僅，南陽大冶<span class="comment2">【大冶：大冶金商。】</span>，皆致生絫千金；弘羊，洛陽賈人子，以心計，<span class="note">心計者，不必用籌算而知其數也。賈，音古；下同。</span>年十三侍中。三人言利<span class="comment2">【言利：談及利益、功利之事。】</span>，事析秋毫矣。<span class="note">毫至秋而銳小，言其剖析微細，雖秋毫之小亦可分而爲二也。</span></p>

    <p class="origin">詔禁民敢私鑄鐵器、煮鹽者釱左趾<span class="comment2">【釱左趾：dì，左腳戴上鐐銬。釱是鉗腳踝部。趾是止，指人腳，而不是腳趾。】</span>，<span class="note">韋昭曰：釱，以鐵爲之，著左足以代刖也。《索隱》曰：《三蒼》云：釱，踏脚鉗也。張斐《漢晉律序》：狀如跟衣，著足下，重六斤，以代刖，至魏武改以滅代釱也。《晉律》：鉗重二斤，長翹一尺五寸。師古曰：釱，徒計翻。</span>沒入其器物。公卿又請令諸賈人末作各以其物自占，<span class="note">師古曰：占，隱度也。各隱度其財物之多少而爲名簿，送之於官也。占，之贍翻；下同。</span>率<span class="comment2">【率：shuài，皆，都。】</span>緡錢<span class="comment2">【緡錢：以千文結紮成串的銅錢，漢代作為計算稅金的單位。】</span>二千而一算<span class="comment2">【一算：漢代商賈稅和對成年人所征人頭稅的一個計數單位。】</span>；<span class="note">李斐曰：緡，絲也，以貫錢。一貫千錢，出算二十也。瓚曰：此緡錢爲是儲緡錢也，故隨其用所施而出算。余謂率計緡錢二千而出一算，算百二十錢。緡，眉巾翻。</span>及民有軺車若船五丈以上者，皆有算。<span class="note">軺，小車也，弋招翻。</span>匿不自占，占不悉，戍邊一歲，沒入緡錢。<span class="note">匿，藏也。悉，盡也。藏匿而不自占，占而不盡者，罰戍邊一歲，沒其錢入官。</span>有能告者，以其半畀<span class="comment2">【畀：bì，給。】</span>之。其法大抵出張湯。湯每朝奏事，語國家用，日晏，<span class="note">師古曰：論事旣多，至於日晚。朝，直遙翻。</span>天子忘食；丞相充位，<span class="note">但充其位，無所建明。</span>天下事皆決於湯。百姓騷動，不安其生，咸指怨湯。</p>

    <p class="origin"><span class="number">2</span>初，河南人卜式，數請輸財縣官以助邊，<span class="note">數，所角翻。</span>天子使使問式：「欲官乎？」式曰：「臣少田牧，不習仕宦，不願也。」<span class="note">少，詩照翻。</span>使者問曰：「家豈有冤，欲言事乎？」式曰：「臣生與人無分爭，邑人貧者貸之，不善者敎之，所居人皆從式，式何故見冤於人！無所欲言也。」使者曰：「苟如此，子何欲而然？」式曰：「天子誅匈奴，愚以爲賢者宜死節於邊，有財者宜輸委，<span class="note">委，於僞翻，蓄也。宜輸其所蓄也。</span>如此而匈奴可滅也。」上由是賢之，欲尊顯以風百姓，<span class="note">師古曰：風，讀曰諷，又如字。</span>乃召拜式爲中郞，爵左庶長，賜田十頃，布告天下，使明知之。未幾，又擢式爲齊太傅。<span class="note">齊王次昌，元朔三年薨，無後，國除；元狩六年始封皇子閎爲齊王；式蓋傅閎也。史因其輸財得官而終書之。幾，居豈翻。</span></p>

    <p class="origin"><span class="number">3</span>春，有星孛于東北。<span class="note">孛，蒲內翻。</span>夏，有長星出于西北。</p>

    <p class="origin"><span class="number">4</span>上與諸將議曰：「翕侯趙信爲單于畫計，<span class="note">爲，于僞翻。</span>常以爲漢兵不能度幕輕留，<span class="note">幕，沙漠也。師古曰：言輕易漢軍，留而不去也。一曰：謂漢軍不能輕入而久留也。余謂後說是。</span>今大發士卒，其勢必得所欲。」乃粟馬十萬，<span class="note">師古曰：以粟秣馬也。</span>令大將軍青、票騎將軍去病各將五萬騎，私負從馬復四萬匹，<span class="note">師古曰：私負衣裝及私將馬自從者，皆非公家所發之限。從，才用翻。</span>步兵轉者踵軍後又數十萬人，<span class="note">師古曰：轉者，謂運輜重也。踵，接也。</span>而敢力戰深入之士皆屬票騎。票騎始爲出定襄，當單于；捕虜言單于東，乃更令票騎出代郡<span class="comment2">【代郡在定襄東。】</span>，令大將軍出定襄。郞中令李廣數自請行，<span class="note">數，所角翻。</span>天子以爲老，弗許；良久，乃許之，以爲前將軍。太僕公孫賀爲左將軍，主爵都尉趙食其爲右將軍，<span class="note">食其，音異箕。</span>平陽侯曹襄爲後將軍，皆屬大將軍。趙信爲單于謀曰：「漢兵旣度幕，人馬罷，匈奴可坐收虜耳。」<span class="note">師古曰：言收虜漢軍人馬可不費力，故言坐。罷，讀曰疲。</span>乃悉遠北其輜重，<span class="note">師古曰：送輜重遠去，令處北也。</span>以精兵待幕北。</p>

    <p class="origin">大將軍旣出塞，捕虜知單于所居，乃自以精兵走之，<span class="note">走，音奏。</span>而令前將軍廣幷於右將軍軍，出東道。<span class="note">師古曰：幷，合也；合軍而同道。</span>東道回遠而水草少，<span class="note">師古曰：回，繞也，曲也，戶悔翻。</span>廣自請曰：「臣部爲前將軍，今大將軍乃徙令臣出東道。且臣結髮而與匈奴戰，今乃一得當單于，<span class="note">結髮者，言始勝冠卽在戰陣，及今得當單于也。</span>臣願居前，先死單于。」<span class="note">師古曰：致死而取單于。</span>大將軍亦陰受上誡，以爲「李廣老，數奇，<span class="note">孟康曰：奇，隻不偶<span class="comment2">【不偶：偶，偶數，古人認為代表好運。不偶表示時運極差。】</span>也。如淳曰：數爲匈奴所敗爲奇不耦。師古曰：言廣命隻不耦合也，孟說是矣。數，所角翻。奇，居宜翻。</span>毋令當單于，恐不得所欲。」<span class="note">師古曰：謂不勝敵也。余謂指欲禽單于，脫有邂逅失之，爲不得所欲。</span>而公孫敖新失侯，大將軍亦欲使敖與俱當單于，<span class="note">敖失侯見上二年。青本與敖友，又脫青於阨，故青欲使當單于而立功。</span>故徙前將軍廣。廣知之，固自辭於大將軍；大將軍不聽，廣不謝而起行，意甚慍怒。<span class="note">慍，於運翻。</span></p>

    <p class="origin">大將軍出塞千餘里，度幕，見單于兵陳而待。<span class="note">言結陳以待敵也。陳，與陣同。</span>於是大將軍令武剛車自環爲營，<span class="note">張晏曰：武剛車，兵車也。師古曰：環，繞也。《續漢志》：諸軍有矛戟，其飾幡斿旗幟，有巾有蓋，謂之武剛車。環，音宦。</span>而縱五千騎往當匈奴；匈奴亦縱可萬騎。會日且入，<span class="note">言日欲沒也。</span>大風起，砂礫擊面，<span class="note">師古曰：礫，小石也；音歷。</span>兩軍不相見，漢益縱左右翼繞單于。<span class="note">師古曰：翼，謂左右舒引其兵，如鳥之張翼。</span>單于視漢兵多而士馬尚強，自度戰不能如漢兵，<span class="note">度，徒洛翻。</span>單于遂乘六騾，壯騎可數百，直冒漢圍，西北馳去。<span class="note">師古曰：騾者，驢種馬子，堅忍。單于自乘善走騾，而壯騎隨之也。冒，犯也。騾，來戈翻。冒，莫克翻。</span>時已昏，漢匈奴相紛拏<span class="comment2">【紛拏：fēn ná，混戰；互相扭扯。】</span>，<span class="note">師古曰：紛拏，亂相持搏也。拏，女居翻。</span>殺傷大當。<span class="note">殺傷各大相當。</span>漢軍左校捕虜言，單于未昏而去，漢軍發輕騎夜追之，大將軍軍因隨其後，匈奴兵亦散走。遲明<span class="comment2">【遲明：黎明，天快亮時。】</span>，<span class="note">遲，直二翻。</span>行二百餘里，不得單于，捕斬首虜萬九千級，遂至窴<span class="comment2">【tián】</span>顏山趙信城，<span class="note">窴，徒賢翻。如淳曰：趙信降匈奴，築城居之。</span>得匈奴積粟食軍，<span class="note">師古曰：食，讀曰飤。</span>留一日，悉燒其城餘粟而歸。</p>

    <p class="origin">前將軍廣與右將軍食其軍無導，惑失道，後大將軍，<span class="note">師古曰：惑，迷也；在後不及期也。</span>不及單于戰。大將軍引還，過幕南，乃遇二將軍。大將軍使長史責問廣、食其失道狀，急責廣之幕府對簿。<span class="note">師古曰：簿，謂文狀也。</span>廣曰：「諸校尉無罪，乃我自失道，吾今自上簿至莫府。」<span class="note">上，時掌翻。</span>廣謂其麾下曰：「廣結髮與匈奴大小七十餘戰，今幸從大將軍出接單于兵，而大將軍徙廣部，行回遠而又迷失道，豈非天哉！且廣年六十餘矣，終不能復對刀筆之吏<span class="comment2">【刀筆之吏：古人用簡牘時，如有錯訛，即以刀削之，故古時的讀書人及政客常常隨身帶著刀和筆，以便隨時修改錯誤。因刀筆並用，歷代的文職官員也就被稱作“刀筆吏”。】</span>！」<span class="note">復，扶又翻。</span>遂引刀自剄。<span class="note">剄，古頂翻。</span>廣爲人廉，得賞賜輒分其麾下，飲食與士共之，爲二千石四十餘年，家無餘財。猨臂，善射，<span class="note">如淳曰：臂如猨臂通肩也。</span>度不中不發。<span class="note">度，徒洛翻。中，竹仲翻。</span>將兵，乏絕之處<span class="note">孔穎達曰：暫無曰乏，不續曰絕。</span>見水，士卒不盡飲，廣不近水，<span class="note">近，其靳翻。</span>士卒不盡食，廣不嘗食；士以此愛樂爲用。<span class="note">樂，音洛。</span>及死，一軍皆哭；百姓聞之，知與不知，無老壯皆爲垂涕。<span class="note">師古曰：知謂素相識知也。爲，于僞翻。</span>而右將軍獨下吏，<span class="note">下，遐嫁翻。</span>當死，贖爲庶人。</p>

    <p class="origin">單于之遁走，其兵往往與漢兵相亂而隨單于，單于久不與其大衆相得。其右谷蠡王以爲單于死，乃自立爲單于。<span class="note">谷蠡，音鹿黎。</span>十餘日，眞單于復得其衆，而右谷蠡王乃去其單于號。<span class="note">師古曰：去，除也，丘呂翻。</span></p>

    <p class="origin">票騎將軍騎兵車重與大將軍軍等<span class="note">重，直用翻。</span>而無裨將，悉以李敢等爲大校，當裨將，<span class="note">校，戶敎翻。</span>出代、右北平二千餘里，絕大幕，直左方兵，<span class="note">師古曰：直，當也。匈奴分其國爲左右：諸左王將居東方，直上谷以東，接濊貊、朝鮮；右王將居西方，直上郡以西，接氐、羌；故謂之左、右方，亦謂之左、右地。</span>獲屯頭王、韓王等三人，將軍、相國、當戶、都尉八十三人，封狼居胥山，禪於姑衍，登臨翰海，<span class="note">張晏曰：登海邊山以望海也。有大功，故增山而廣地也。如淳曰：翰海，北海名也。崔浩曰：羣鳥之所解羽，故曰翰海。《廣志》，翰海在沙漠北。師古曰：積土增高曰封，爲墠祭地曰禪。</span>鹵獲七萬四百四十三級。天子以五千八百戶益封票騎將軍；又封其所部右北平太守路博德等四人爲列侯，<span class="note">路博德爲邳離侯，衞山爲義陽侯，復陸支爲杜侯，伊卽靬爲衆利侯。</span>從票侯破奴等二人益封，校尉敢爲關內侯，食邑；軍吏卒爲官、賞賜甚多。而大將軍不得益封，軍吏卒皆無封侯者。</p>

    <p class="origin">兩軍之出塞，塞閱<span class="comment2">【閱：檢閱。】</span>官及私馬<span class="comment2">【官及私馬：官家的馬和私人的馬。】</span>凡十四萬匹，而復入塞者不滿三萬匹。</p>

    <p class="origin">乃益置大司馬位，大將軍、票騎將軍皆爲大司馬，定令，令票騎將軍秩祿與大將軍等。<span class="note">應劭曰：司馬主武事，諸武官亦以爲號。《漢官儀》曰：時議者以爲軍中有候司馬，故加「大」爲大司馬以別異之。自此票騎將軍同大將軍品秩，位亞丞相。</span>自是之後，大將軍青日退而票騎日益貴。大將軍故人、門下士多去事票騎，輒得官爵，唯任安不肯。</p>

    <p class="origin">票騎將軍爲人，少言不泄，<span class="note">孔文祥曰：謂質重少言，膽氣在中也。</span>有氣敢往。天子嘗欲敎之孫、吳兵法，<span class="note">孫，孫武；吳，吳起也。</span>對曰：「顧方略<span class="comment2">【方略：全盤的計劃和策略。】</span>何如耳，不至學古兵法。」天子爲治第<span class="comment2">【治第：修建大宅子。】</span>，令票騎視之，對曰：「匈奴未滅，無以家爲也！」<span class="note">治，直之翻。</span>由此上益重愛之。然少貴<span class="comment2">【少貴：少年顯貴。】</span>，不省士，<span class="note">師古曰：省，視也；言不恤視軍士也。少，詩照翻。</span>其從軍，天子爲遣太官齎數十乘；<span class="note">班《表》：太官有令，有丞，主膳食。師古曰：齎，與資同。余謂音則兮翻，亦通，裝也。爲，于僞翻。乘，繩證翻。</span>旣還，重車餘棄粱肉，<span class="note">師古曰：重，直用翻。粱，粟類也，米之善者。</span>而士有飢者；其在塞外，卒乏糧或不能自振，而票騎尚穿域蹋鞠<span class="comment2">【蹋鞠：舊時習武的蹴球遊戲。猶今日所見的足球。】</span>；<span class="note">服虔曰：穿域，作鞠室也。師古曰：鞠，以皮爲之，實以毛，蹴蹋爲戲也。劉向《別錄》曰：蹴鞠，相傳以爲黃帝所作，或曰起戰國之時，所以講武知有材也。蹋，徒臘翻。鞠，居六翻。</span>事多此類。大將軍爲人仁，喜士退讓，<span class="note">師古曰：喜，許吏翻。</span>以和柔自媚於上。兩人志操如此。<span class="note">操，七到翻。</span></p>

    <p class="origin">是時，漢所殺虜匈奴合八九萬，而漢士卒物故亦數萬。<span class="note">《魏臺訪議》：高堂隆曰：「聞之先師，物，無也，故，事也，言無復所能於事也。」《索隱》曰：漢以來謂死爲物故，就朽故也。師古曰：物故，謂死也；言其同於鬼物而故也。蓋漢軍死者亦數萬。</span>是後匈奴遠遁，而幕南無王庭。<span class="note">冒頓之強，盡取蒙恬所奪匈奴地，而王庭列置於幕南。今匈奴爲漢所攻，遠遁幕北，故幕南無王庭也。</span>漢渡河自朔方以西至令居，<span class="note">班《志》，令居縣屬金城郡。令，音零。</span>往往通渠，置田官，<span class="note">置官以主屯田。</span>吏卒五六萬人，稍蠶食匈奴以北；<span class="note">蠶食，言如蠶之食葉，以漸而侵其地也。</span>然亦以馬少，不復大出擊匈奴矣。<span class="note">少，詩沼翻。復，扶又翻；下同。</span></p>

    <p class="origin">匈奴用趙信計，遣使於漢，好辭請和親。天子下其議，<span class="note">下，遐嫁翻；下同。</span>或言和親，或言遂臣之。丞相長史任敞曰：<span class="note">班《表》：丞相有二長史，秩二千石。任，音壬。</span>「匈奴新破困，宜可使爲外臣，朝請於邊。」漢使任敞於單于，單于大怒，留之不遣。<span class="note">朝，直遙翻。請，才性翻。使，疏吏翻。</span>是時，博士狄山議以爲和親便，<span class="note">《姓譜》：狄，春秋狄國之後；又曰：周文王封少子於狄城。</span>上以問張湯，湯曰：「此愚儒無知。」狄山曰：「臣固愚，愚忠；若御史大夫湯，乃詐忠。」於是上作色曰：「吾使生居一郡，<span class="note">師古曰：博士，儒官也，故呼爲生。</span>能無使虜入盜乎？」曰：「不能。」曰：「居一縣？」對曰：「不能。」復曰：「居一障間？」<span class="note">師古曰：障，謂塞上要險之處，別築爲城，因置吏士，而爲蔽障以禦寇也。障，之尚翻。又漢制，每塞要處別築爲城，置人鎭守，謂之候城，此卽障也。</span>山自度，辯窮且下吏，<span class="note">師古曰：度，計也；見詰辯而辭窮，當下吏也。下，遐嫁翻。</span>曰：「能。」於是上遣山乘障；<span class="note">師古曰：乘，登也，登而守之。</span>至月餘，匈奴斬山頭而去。自是之後，羣臣震慴，<span class="note">師古曰：震，動也。慴，失氣也。慴，之涉翻。</span>無敢忤湯者。<span class="note">忤，五故翻。</span></p>

    <p class="origin"><span class="number">5</span>是歲，汲黯坐法免，以定襄太守義縱爲右內史，河內太守王溫舒爲中尉。<span class="note">守，式又翻。</span></p>

    <p class="origin">先是，甯<span class="comment2">【甯：nìng，同“寧”。】</span>成爲關都尉，<span class="note">函谷關都尉也。先，悉薦翻。</span>吏民出入關者號曰：「寧見乳<span class="comment2">【乳：餵奶。】</span>虎，無值甯成之怒。」<span class="note">師古曰：猛虎產乳，護養其子，則搏噬過當，故以爲喻。乳，人喻翻。</span>及義縱爲南陽太守，<span class="note">義，姓也；縱，其名。</span>至關，甯成側行送迎；<span class="note">側行不敢正行，言恭甚。</span>至郡，遂按甯氏，破碎其家；南陽吏民重足一迹<span class="comment2">【重足一跡：疊足而立，不敢邁步。形容非常恐懼。】</span>。<span class="note">言累足也，畏懼之甚。重，直龍翻。</span>後徙定襄太守，初至，掩<span class="comment2">【掩：突襲。】</span>定襄獄中重罪、輕繫二百餘人，及賓客、昆弟私入視亦二百餘人，一捕，鞫<span class="comment2">【鞫：審問犯人。】</span>曰「爲死罪解脫」，<span class="note">一切皆捕而鞫問之也。服虔曰：律：諸囚徒私解脫桎梏鉗赭，加罪一等；爲人解脫與同罪。縱鞫相賂餉者二百人以爲解脫死罪，盡殺之。師古曰：鞫，窮也，謂窮治也。</span>是日，皆報殺四百餘人，<span class="note">師古曰：奏請得報而論殺。原父曰：縱掩定襄獄，一切捕鞫，而云是日皆報殺，則非奏請報可之報矣，然則以論決爲報也。</span>其後郡中不寒而慄。是時，趙禹、張湯以深刻<span class="comment2">【深刻：嚴峻苛刻。】</span>爲九卿，然其治尚輔法而行；縱專以鷹擊爲治。<span class="note">師古曰：言如鷹隼之擊也。治，直吏翻。</span></p>

    <p class="origin">王溫舒始爲廣平都尉，<span class="note">廣平本屬趙國，景、武之間，分爲廣平郡，征和元年，立爲平干國。</span>擇郡中豪敢<span class="comment2">【豪敢：才能出眾而又性格果敢。】</span>往吏十餘，<span class="note">師古曰：豪桀而性果敢一往無所顧者，以爲吏也。</span>以爲爪牙，皆把其陰重罪，而縱使督盜賊。<span class="note">師古曰：縱，放也。督，察視也。</span>快其意所欲得，此人雖有百罪，弗法；<span class="note">師古曰：言所捕盜賊得其人而快，溫舒意則不問其先所犯罪也。弗法，謂弗行法也。</span>卽有避，因其事夷之，亦滅宗。<span class="note">師古曰：避，謂不盡意捕擊也。</span>以其故，齊、趙之郊盜賊不敢近廣平，<span class="note">近，其靳翻。</span>廣平聲爲道不拾遺。遷河內太守；以九月至，令郡具<span class="note5">『章：十四行本「具」下有「私」字；乙十一行本同；孔本同；退齋校同。』</span>馬五十疋<span class="comment2">【疋：同“匹”。】</span>爲驛，<span class="note">師古曰：以私馬於道上往往置驛，自河內至長安。</span>捕郡中豪猾<span class="comment2">【豪猾：強橫狡詐不守法紀的人。】</span>，相連坐千餘家。上書請，大者至族，小者乃死，家盡沒入償臧<span class="comment2">【償臧：償還過去所得的贓物。】</span>。<span class="note">師古曰：以臧獲罪者旣沒入之，又令出倍臧，或收入官，或還其主也。余謂沒入其家以償所受之臧，其義似徑。臧，讀曰贓。</span>奏行不過二三日得可，<span class="note">奏而天子可之，謂之得可。</span>事論報<span class="comment2">【論報：論罪得到批準。亦泛指定罪判刑。】</span>，至流血十餘里，河內皆怪其奏，以爲神速。盡十二月，郡中毋聲，毋敢夜行，<span class="note">古毋、無通。</span>野無犬吠之盜。其頗不得<span class="comment2">【有在逃亡的罪犯。】</span>，失之旁郡國，追求。會春，溫舒頓足歎曰：「嗟乎！令冬月益展一月，足吾事矣！」<span class="note">師古曰：立春之後不復行刑，故云然。展，伸也。</span></p>

    <p class="origin">天子聞之，皆以爲能，故擢爲中二千石。<span class="note">郡守二千石，正卿及列卿皆中二千石。</span></p>

    <p class="origin"><span class="number">6</span>齊人少翁，以鬼神方見上。上有所幸王夫人卒，<span class="note">王夫人，齊王閎之母。</span>少翁以方夜致鬼，如王夫人之貌，天子自帷中望見焉。<span class="note">《考異》曰：《漢書》以此事置《李夫人傳》中，古今相承皆以爲李夫人事。《史記·封禪書》：「少翁見上，上有所幸王夫人卒，少翁以方夜致王夫人及竈鬼之貌云。」按李夫人卒時，少翁死已久，《漢書》誤也。今從《史記》。</span>於是乃拜少翁爲文成將軍，賞賜甚多，以客禮禮之。文成又勸上作甘泉宮，中爲臺室，畫天、地、太一<span class="comment2">【太一：北極星。】</span>諸鬼神而置祭具，以致天神。居歲餘，其方益衰，神不至。乃爲帛書以飯牛，<span class="note">師古曰：謂雜草以飯牛也。飯，扶晚翻。</span>佯不知，言曰：「此牛腹中有奇。」殺視，得書，書言甚怪，天子識其手書，<span class="note">謂識其親書手跡也。</span>問其人，果是僞書；於是誅文成將軍而隱之。<span class="note">隱，謂祕誅文成之事，不令人知之也。</span></p>

    <p class="note3">聶崇岐標點容肇祖聶崇岐覆校</p>

    <p class="note3">著雍閹茂二月壬申電子版讎覆計脫文四</p>
  </div>
</body>
</html>
