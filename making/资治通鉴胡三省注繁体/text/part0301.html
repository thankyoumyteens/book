<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>進書表</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body id="8V1PA0-dd06aca2e1454143a1600e3061395217" class="calibre3">
  <div class="calibre4">
    <h1 id="8V1PA2-fab68aed74354d9793b25bcbd965ca43" class="calibre5"><span class="title">進書表</span></h1>

    <p class="origin">臣光言：先奉敕編集歷代君臣事迹，又奉聖旨賜名《資治通鑑》，今已了畢者。</p>

    <p class="origin">伏念臣性識愚魯，學術荒疏，凡百事爲，皆出人下。獨於前史，粗嘗盡心，自幼至老，嗜之不厭。每患遷、固以來，文字繁多，自布衣之士，讀之不徧，況於人主，日有萬機，何暇周覽！臣常不自揆，欲删削宂長，舉撮機要，專取關國家盛衰，繫生民休戚，善可爲法，惡可爲戒者，爲編年一書，使先後有倫，精粗不雜，私家力薄，無由可成。</p>

    <p class="origin">伏遇英宗皇帝，資睿智之性，敷文明之治，思歷覽古事，用恢張大猷，爰詔下臣，俾之編集。臣夙昔所願，一朝獲伸，踊躍奉承，惟懼不稱。先帝仍命自選辟官屬，於崇文院置局，許借龍圖、天章閣、三館、祕閣書籍，賜以御府筆墨繒帛及御前錢以供果餌，以內臣爲承受，眷遇之榮，近臣莫及。不幸書未進御，先帝違棄羣臣。陛下紹膺大統，欽承先志，寵以冠序，錫之嘉名，每開經筵，常令進讀。臣雖頑愚，荷兩朝知待如此其厚，隕身喪元，未足報塞，苟智力所及，豈敢有遺！會差知永興軍，以衰疾不任治劇，乞就宂官。陛下俯從所欲，曲賜容養，差判西京留司御史臺及提舉嵩山崇福宮，前後六任，仍聽以書局自隨，給之祿秩，不責職業。臣旣無他事，得以研精極慮，窮竭所有，日力不足，繼之以夜。徧閱舊史，旁采小說，簡牘盈積，浩如煙海，抉擿幽隱，校計豪釐。上起戰國，下終五代，凡一千三百六十二年，修成二百九十四卷。又略舉事目，年經國緯，以備檢尋，爲《目錄》三十卷。又參考羣書，評其同異，俾歸一塗，爲《考異》三十卷。合三百五十四卷。自治平開局，迨今始成，歲月淹久，其間抵牾，不敢自保，罪負之重，固無所逃。臣光誠惶誠懼，頓首頓首。</p>

    <p class="origin">重念臣違離闕庭，十有五年，雖身處于外，區區之心，朝夕寤寐，何嘗不在陛下之左右！顧以駑蹇，無施而可，是以專事鉛槧，用酬大恩，庶竭涓塵，少裨海嶽。臣今骸骨癯瘁，目視昏近，齒牙無幾，神識衰耗，目前所爲，旋踵遺忘。臣之精力，盡於此書。伏望陛下寬其妄作之誅，察其願忠之意，以清閒之宴，時賜有覽，監前世之興衰，考當今之得失，嘉善矜惡，取得捨非，足以懋稽古之盛德，躋無前之至治。俾四海羣生，咸蒙其福，則臣雖委骨九泉，志願永畢矣！</p>

    <p class="origin">謹奉表陳進以聞。臣光誠惶誠懼，頓首頓首，謹言。</p>

    <p class="note3">端明殿學士兼翰林侍讀學士太中大夫提舉西京嵩山崇福</p>
    <p class="note3">宮上柱國河內郡開國公食邑二千六百戶食實封一千戶臣</p>
    <p class="note6">司馬光　上表</p>

    <p class="reign-title">元豐七年十一月進呈</p>

    <p class="note3">檢閱文字承事郞臣</p>
    <p class="note6">司馬康</p>

    <p class="note3">同修奉議郞臣</p>
    <p class="note6">范祖禹</p>

    <p class="note3">同修祕書丞臣</p>
    <p class="note6">劉　恕</p>

    <p class="note3">同修尚書屯田員外郞充集賢校理臣</p>
    <p class="note6">劉　攽</p>

    <p class="note3">編集端明殿學士兼翰林侍讀學士太中大夫臣</p>
    <p class="note6">司馬光</p>

    <p class="note6"><br class="calibre4"/></p>

    <h3 id="sigil_toc_id_268" class="calibre7"><span class="comment1">獎諭詔書</span></h3>

    <p class="origin">敕司馬光：修《資治通鑑》成事。</p>

    <p class="origin">史學之廢久矣，紀次無法，論議不明，豈足以懲勸，明久遠哉！卿博學多聞，貫穿今古，上但晚周，下迄五代，發揮綴緝，成一家之書，褒貶去取，有所據依。省閱以還，良深嘉歎！今賜卿銀絹、對衣、腰帶、鞍轡馬，具如別錄，至可領也。故茲獎諭。想宜知悉。</p>

    <p class="origin">冬寒，卿比平安好。遣書，指不多及。　　十五日。</p>

    <p class="reign-title"><br class="calibre4"/></p>

    <p class="reign-title">元豐八年九月十七日准尚書省劄子奉聖旨重行校定</p>

    <p class="reign-title">元祐元年十月十四日奉聖旨下杭州鏤板</p>

    <p class="note3">校對宣德郞秘書省正字臣</p>
    <p class="note6">張　耒</p>

    <p class="note3">校對宣德郞秘書省正字臣</p>
    <p class="note6">晁補之</p>

    <p class="note3">校對朝奉郞行祕書省正字上騎都尉臣</p>
    <p class="note6">宋匪躬</p>

    <p class="note3">校對朝奉郞行祕書省校書郞充</p>
    <p class="note3">集賢校理武騎尉賜緋魚袋　臣</p>
    <p class="note6">盛次仲</p>

    <p class="note3">校定承議郞充祕閣校</p>
    <p class="note3">理武騎尉賜緋魚袋臣</p>
    <p class="note6">張舜民</p>

    <p class="note3">校定承議郞祕書省校書郞充</p>
    <p class="note3">集賢校理武騎尉賜緋魚袋臣</p>
    <p class="note6">孔武仲</p>

    <p class="note3">校定修實錄檢討官朝奉郞行</p>
    <p class="note3">祕書省著作佐郞賜緋魚袋臣</p>
    <p class="note6">黃庭堅</p>

    <p class="note3">校定宣德郞守右正言臣</p>
    <p class="note6">劉安世</p>

    <p class="note3">校定奉議郞行祕書省著作</p>
    <p class="note3">佐郞兼侍講賜緋魚袋　臣</p>
    <p class="note6">司馬康</p>

    <p class="note3">校定修實錄檢討官承議郞祕書省</p>
    <p class="note3">著作郞兼侍講騎都尉賜緋魚袋臣</p>
    <p class="note6">范祖禹</p>

    <p class="note6"><br class="calibre4"/></p>

    <p class="note3">中大夫守尚書右丞上柱國汲郡開國侯食邑</p>
    <p class="note3">一千八百戶食實封二百戶賜紫金魚袋　臣</p>
    <p class="note6">呂大防</p>

    <p class="note3">通議大夫守尚書左丞上柱國平原郡開</p>
    <p class="note3">國公食邑二千八百戶食實封七百戶臣</p>
    <p class="note6">李清臣</p>

    <p class="note3">金紫光祿大夫守尚書右僕射兼中書侍郞上柱國東</p>
    <p class="note3">平郡開國公食邑七千一百戶食實封二千三百戶臣</p>
    <p class="note6">呂公著</p>

    <p class="reign-title">紹興二年七月初一日兩浙東路提舉茶鹽司公使庫下紹興府餘姚縣刊板</p>

    <p class="reign-title">紹興三年十二月二十日畢工印造進入</p>

    <p class="note3">左迪功郞紹興府司法參軍主管本司文字兼造賬官臣</p>
    <p class="note6">邊　智</p>

    <p class="note3">右迪功郞充提舉茶鹽司幹辦公事臣</p>
    <p class="note6">常任佚</p>

    <p class="note3">右文林郞充提舉茶鹽司幹辦公事臣</p>
    <p class="note6">強公徹</p>

    <p class="note3">右修職郞充提舉茶鹽司幹辦公事臣</p>
    <p class="note6">石公憲</p>

    <p class="note3">右奉議郞提舉兩浙東路茶鹽司公事臣</p>
    <p class="note6">韓　協</p>

    <p class="note3">降授右朝奉郞前提舉兩浙東路茶鹽司公事臣</p>
    <p class="note6">王　然</p>

    <h3 id="sigil_toc_id_269" class="calibre7"><span class="reign-title1">校勘監視</span></h3>

    <p class="note3">嵊縣進士</p>
    <p class="note6">婁　諤</p>

    <p class="note3">進士</p>
    <p class="note6">茹贊廷</p>

    <p class="note3">進士</p>
    <p class="note6">唐　弈</p>

    <p class="note3">進士</p>
    <p class="note6">婁時升</p>

    <p class="note3">進士</p>
    <p class="note6">婁時敏</p>

    <p class="note3">進士</p>
    <p class="note6">石　袤</p>

    <p class="note3">進士</p>
    <p class="note6">茹　升</p>

    <p class="note3">進士</p>
    <p class="note6">王　悆</p>

    <p class="note3">進士</p>
    <p class="note6">張　綱</p>

    <p class="note3">右迪功郞新虔州興國縣主簿</p>
    <p class="note6">唐　自</p>

    <p class="note3">餘姚縣進士</p>
    <p class="note6">葉汝士</p>

    <p class="note3">進士</p>
    <p class="note6">杜邦彥</p>

    <p class="note3">進士</p>
    <p class="note6">錢移哲</p>

    <p class="note3">進士</p>
    <p class="note6">陸　<img alt="" class="ytz" src="../images/00100.gif"/></p>

    <p class="note3">進士</p>
    <p class="note6">顧大冶</p>

    <p class="note3">進士</p>
    <p class="note6">呂克勤</p>

    <p class="note3">進士</p>
    <p class="note6">張彥衡</p>

    <p class="note3">進士</p>
    <p class="note6">朱國輔</p>

    <p class="note3">進士</p>
    <p class="note6">杜　紱</p>

    <p class="note3">進士</p>
    <p class="note6">孫　彬</p>

    <p class="note3">右迪功郞紹興府餘姚縣主簿</p>
    <p class="note6">王　絪</p>

    <p class="note3">右從事郞紹興府嵊縣尉</p>
    <p class="note6">薛　鎡</p>

    <p class="note3">右修職郞紹興府嵊縣丞</p>
    <p class="note6">桂祐之</p>

    <p class="note3">左迪功郞紹興府府學教授</p>
    <p class="note6">晏　肅</p>

    <p class="note3">右承務郞知紹興府餘姚縣丞</p>
    <p class="note6">馮榮叔</p>

    <p class="note3">左宣教郞知紹興府餘姚縣丞</p>
    <p class="note6">晏敦臨</p>

    <p class="note3">右承奉郞知紹興府嵊縣主管勸農公事兼兵馬監押</p>
    <p class="note6">范仲將</p>

    <p class="note3">右宣義郞知紹興府餘姚縣主管勸農公事兼監石堰鹽場</p>
    <p class="note6">徐端禮</p>

    <p class="note3">左奉議郎簽書鎭東軍節度判官廳公事</p>
    <p class="note6">張九成</p>
  </div>
</body>
</html>
